የዞን ዘጠኝ ጦማሪያን ይፈቱ ከሚለው የተምብለር ዘመቻ በፍቃድ የተወሰደ በአወዛጋቢው የጸረ ሽብር አዋጁ እና ህገ መንግስቱን በሀይል ለመናድ በመሞከር ወንጀሎች ስልጣን ላይ ባለው የኢትዮጵያ መንግስት ተጠርጥረው በእስር ላይ ለሚገኙት የዞን ዘጠኝ ጦማሪያን እና ጋዜጠኞች ድጋፍ እና አጋርነት ለማሳየት ሀምሌ 24 የትዊተር ላይ ማራቶን ተዘጋጅቷል:: ይህንንም ማራቶን በመቀላቀል ለጦማርያኑ እና ለ ጋዜጠኞቹ ያሎትን አጋርነት በተግባር ያሳዩ::
የአለም አቀፍ የጦማርያን ማህበረሰብ የሞያ አጋሮቻችን የሆኑት የዞን ዘጠኝ ጦማሪያን እና ጋዜጠኞች በሀገራቸው ጉዳዮች ላይ የሰለጠነ ማህበራዊ ተዋስኦ እንዲኖር ጠንክረው ከመስራት ባለፈ ምንም የሰሩት ወንጀል ስለሌለ ፍትህ እንዲያገኙ አጥበቀን እንጠይቃለን:: የአጋሮቻችን እስር በአለም አቀፍ ደረጃ ስምምነት የተደረሰባቸውን ሰበአዊ እና ዲሞክራሲያዊ መብቶቻቸውን የሚደፈጥጥ ከመሆኑ ባሻገር ጦማሪያኑ እና በጋዜጠኞቹ ላይ የተመሰረቱባቸው ክሶች ኢፍትሀዊ ናቸው ብለን እናምናለን:: የዞን ዘጠኝ ጦማሪያን እና ጋዜጠኞች የፍርድ ሂደት እየተከታተለ የሚዘግብ ድረገጽን በመመልከት ስለ ጉዳዩ ያሎትን ግንዛቤዎት ያስፉ::
ጦማሪያኑ እና ጋዜጠኞቹ ሀምሌ 28 2006 በልደታ ከፍተኛ ፍርድ ቤት ይቀርባሉ:: ፍርድ ቤት እስከ መገኛቸው ቀን እና ከዚያም በኋላ ባሉት ግዚያት የሞያ አጋሮቻችን የኛን ከፍተኛ ድጋፍ ይሻሉ:: በመሆኑም ሀሙስ ሀምሌ 24 2006 በመላው አለም የምንገኝ ጦማሪያን: ጻህፍት እና የማህበራዊ ሚዲያ ባለሞያዎች ይህንን የድጋፍ መልእክት በየቋንቋችን ትዊተርን በመጠቀም ለማህበረሰብ መሪዮች: ለመንግስት ባለስልጣናት እና ለዲፕሎማሲያዊ ማህበረሰብ አባላት እናስተላልፋለን:: ይህንንም በማድረግ የተለያዩ አለም አቀፍ መገናኛ ብዙሃን ለጉዳዩ ትኩረት እንዲሰጡት እናደርጋለን::
ይህንን የትዊተር ላይ ማራቶን ሃሙስ ለት መቀላቀል ይፈልጋሉ ?
ወይ ዜናውን ለወዳጅ ዘመዶዎ ማጋራት ይፈልጋሉ?
ስሞዎትን እና የትዊተር አዳራሻዎን በማህበረሰባችን የእቅድ ገጽ ላይ ማስፈር ይችላሉ::
የዞን ዘጠኝ ጦማሪዎች ፍትህ ይገባቻዋል!
ስለ ሚያገባን እንጦምራለን::
የዞን ዘጠኝ ጦማሪዎች እና ጋዜጠኞች መታሰር የአፍሪካ የሰብአዊ እና የህዝቦች መብቶች ቻርተር መጣስ ነው::
የዞን ዘጠኝ ጦማሪዎች እና ጋዜጠኞች መታሰር አለም አቀፉን የሲቪል እና የፓለቲካ መብቶች ስምምነት መጣስ ነው::
ጣቶች እስኪዝሉ እና የዞን ዘጠኝ ጦማሪዎች እና ጋዜጠኞች ፍትህ እስኪያገኙ ትዊቶች ለመጻፍ አይታክቱ:: ፍትህ ለዞን ዘጠኝ ጦማሪዎች እና ጋዜጠኞች !
የዞን ፱ አባላት አብረው አዲስ አበባ ውስጥ ሳሉ፣ እ.
2012 ዓ.
ፎቶ ጥቅም ላይ ለማዋል ፍቃድ ተሰጥቷል።
ይህ ልጥፍ ከWorld Policy Journal ጦማር ጋር በመተባበር የታተመ ነው።
በብዙ ጉዳዮች ላይ እንደታየው ከሆነ የዜጎች ሰብዓዊ መብቶች በየአገራቸው ብሔራዊ ህጎች ይጣሳሉ፣ ምንም እንኳ በተባበሩት መንግስታት ሁለገብ አዋጅ (United Nations’ Universal Declaration)፣ እና በአውሮፓ የደህንነት እና የትብብር ድርጅት፣ በየአሜሪካ አገራት ድርጅት፣ በአፍሪካ ኮሚሽን እና በሌሎች ውስጥ ያሉ ቃል የተገባባቸው የአለምአቀፍ ሰብዓዊ መብቶች ቢያካትቱም።
የአለምአቀፍ ወንጀል ፍርድ ቤቱ አይን ካወጡት በስተቀር ማንኛውም የሰብዓዊ መብት ጥሰቶችን በተመለከተ ማድረግ የሚችለው ነገር የለም፣ እና አባል አገራት ፍትህ በመሠላቸው መልኩ የመስጠት ሰፊ ነጻነት አላቸው።
ሐሳብን የመግለጽ መብትን የሚጠብቁ የገዛ ህጎቻቸውን ማክበር ወይም ማስፈጸም ባልቻሉ አገሮች ውስጥ ለሚኖሩ ሰዎች አለምአቀፍ መርሖዎች እውነተኛ መፍትሔ ቢሰጣቸውም ከስንት አንዴ ነው።
ዛሬ ዞን ፱ ተብሎ በሚታወቀው ነጻ የኢትዮጵያውያን ጦማሪያን ቡድን ላይ እየሆነ ያለውም ይኸው ነው።
ባለፈው ዓመት ሚያዝያ ውስጥ የኢትዮጵያ መንግስት ስድስት የዞን ፱ አባላትን ሶስት ቅርበት ካላቸው ጋዜጠኞች ጋር በአዲስ አበባ ውስጥ አስሯል።
ምንም ክስ ሳይመሰረትባቸው ለወራት የተያዙ ሲሆኑ ከሌሎች ጋር እንዳይገናኙም ተከልክለዋል።
ሐምሌ ላይ ከእስር ቤት የወጣው የበፍቃዱ ኃይሉ ማስታወሻ እና እንዲሁም በፍርድ ቤት ውስጥ የተሰጡ ቃሎች በደል እና ተደጋጋሚ ድብደባዎች እንደደረሰባቸው ያስረዳሉ።
እነዚህ ዘጠኝ ሰዎች «የሰብዓዊ መብት ተሟጋቾች እንደሆኑ ከሚያስመስሉ የውጪ ድርጅቶች ጋር አብሮ በመስራት.
ሐምሌ ላይ የዞን ፱ እስረኞች መንግስት በይፋ አሸባሪዎች ብሎ ከሰየማቸው የፖለቲካ ተቃዋሚ ድርጅቶች ድጋፍ በመቀበል እና በአለምአቀፍ ተሟጋቾች ታክቲካል ቴክኖሎጂ ኮሌክቲቭ (Tactical Technology Collective) ከተባለው ጋዜጠኞች እና ተሟጋቾች እራሳቸውን ከዲጂታል ክትትል እንዲጠብቁ ከሚያግዛቸው ቡድን በኢሜይል ኢንክሪፕሽን እና ዳታ ሴኩሪቲ ስልጠና በመቀበል በ2001 ኢትዮጵያ ጸረ-ሽብር አዋጅ ተከስሰዋል።
የዞን ፱ ጦማሪያን በቅርብ ጊዜ በነበረው የአረብ አመጾች ላይ እና በኢትዮጵያ ውስጥ ሊከሰቱ በሚችሉ ተመሳሳይ አመጾች የዘገበው እስክንድር ነጋን ጨምሮ በተመሳሳይ ህጎች ከተነጣጠሩ ሌሎች የሚዲያ ድምጾች ጋር ተቀላቅለዋል።
በቁጥጥር ስር ውሎ በ«ሽብርን በማቀድ፣ ዝግጅት በማድረግ፣ በማሴር፣ በማሳመጽ እና ሙከራ በማድረግ» ተከስሶ የ18 ዓመት እስር ተፈርዶበታል።
የሰብዓዊ መብት ተሟጋች ድርጅቶች ያደረጓቸው አለምአቀፍ ስሞታዎች በጉዳዩ ላይ ተጽዕኖ አልነበረውም።
ግንቦት ላይ የተባበሩት መንግስታት ከፍተኛ ኮሚሽነር ናቪ ፒሌይ እንዲህ ብላ የሚያብራራ ቃል ሰጥታለች፣
በሽብርተኝነት ላይ የሚደረገው ዘመቻ ጋዜጠኞችን፣ ጦማሪያንን፣ የሰብዓዊ መብት ተሟጋቾችን እና የሲቪል ማህበረሰብ ድርጅቶች አባላትን ለማስፈራራት እና ድምጽ ለማጥፋት እንደ ሰበብ ሆኖ ሊቀርብ አይችልም።
እና ደግሞ ከውጪ የሰብዓዊ መብት ድርጅቶች ጋር አብሮ መስራት እንደ ወንጀል ተደርጎ ሊቆጠር አይገባም።
በተጨማሪም፣ ሰባት የአለምአቀፍ ሰብዓዊ መብቶች እና የፕሬስ ነጻነት ድርጅቶች በላኩት አስቸኳይ ጥያቄ የአፍሪካ ኮሚሽን እና የተባበሩት መንግስታት በዞን ፱ ላይ በተከፈተባቸው ጉዳይ ላይ ጣልቃ እንዲገቡ ጠይቀዋል።
ጥያቄው ጉድለት ባለው የክሶቹ ግልጽነት እና ተከሳሾቹ በቂ የህግ ምክር የማግኘት መብት ላይ ያተኮረ ነው።
የሚዲያ ህግ መከላከያ ተነሳሽነት (Media Legal Defence Initiative) ጠበቃ እና የጥያቄው መሪ ፈራሚ የሆነችው ናኒ ጃንሰን በኢሜይል ውስጥ ሁለቱም የአፍሪካ ኮሚሽን እና ተመድ «በእነዚህ ጉዳዮች ቀዳሚ ደረጃዎች ላይ በሚስጥራዊነት ስም ነው የሚሰሩት» ብላ ጽፋለች።
እንዲህ ብላ ትቀጥላለች፦
ከአንድ መንግስት ጋር አንድ ጉዳይ ሲከታተሉ የውጪውን ዓለም ሳያሳውቁ ነው።
ብዙ ወራት (አብዛኛው ጊዜ ከዓመት በላይ) ካለፉ በኋላ ብቻ ነው ከአንድ መንግስት ጋር የተደረጉት እነዚህ ልውውጦች ለበላይ አካሉ በሚደረገው የእንቅስቃሴ ስልት ሪፖርት ላይ የሚታተመው።
ስለዚህም፣ ማንኛውም ጣልቃ መግባት ዞን ፱ በሚወክለው የድምጽ ማፈኛ ስርዓት ውስጥ ይገባል—ከሕዝባዊ እይታ ወይም ተሳትፎ ተደብቆ።
እነዚያ አካላት ጉዳዩን ከኢትዮጵያ መንግስት ጋር ቢከታተሉትም እንኳ ያላቸው አማራጭ የተገደበ ነው።
በአስቸኳይ ጥያቄው ላይ በጻፈችው ጽሑፍ ጃንሰን የአፍሪካ ኮሚሽን እስራቶቹን በአቋም ማውገዝ እንደሚችሉ፣ የሁለቱም ድርጅቶች ሪፖርት ጸሐፊዎች ምርመራ ለማካሄድ ወደ ኢትዮጵያ ኦፊሴላዊ ጉብኝቶችን እንዲያደርጉ መጠየቅ እንደሚችሉ፣ እና ኢትዮጵያ የተመድ ሰብዓዊ መብቶች ምክር ቤት አባል እንደመሆኗ መጠን እንደዚህ ያለ ጥያቄ የማክበር ግዴታ እንዳለባት አውስታለች።
ነገር ግን እንደዚህ ያሉ ጥያቄዎች ቢቀርቡ እና መርመራዎች ቢካሄዱም እንኳ ሊገኙ ይችላሉ ተብሎ የሚገመቱት ውጤቶች በኢትዮጵያ መንግስት ላይ የማስፈጸም ዕድሉ በጣም አነስተኛ ነው።
ጥያቄው ከቀረበበት ጊዜ ጀምሮ የኢትዮጵያ መንግስት በተከሳሾቹ ላይ በክሱ እንደቀጠለበት ነው።
በችሎቱ ላይ ያሉ የቅርብ ጊዜ መረጃዎች ለተከሳሾቹ ቅርብ በሆኑ ወዳጆች በሚሄድ የችሎት መከታተያ ጦማር (Trial Tracker Blog) ላይ ማግኘት ይቻላል።
እንደ የ#Freezone9bloggers የማህበራዊ ሚዲያ ዘመቻ ያሉ የኢትዮጵያ መንግስት በሰብዓዊ መብቶች ላይ የሚፈጽማቸው ጥሰቶችን ይፋ ለማውጣት የሚደረጉ ይፋዊ ጥረቶች ቀጥተኛ ያልሆነ ውጤት ነው ያላቸው።
ለእስረኛዎቹ የተሻለ አያያዝ እንዲኖር ለማረጋገጥ የኢትዮጵያ መንግስትን ለማሳፈር ያለሙ ናቸው።
እንዲሁም በአለምአቀፍ ድርጅቶች እና እንደ ለኢትዮጵያ መንግስት ወሳኝ የጦር እና የደህንነት አጋር በሆነችው አሜሪካ ያሉ ተባባሪዎች ላይ ጫና ለማሳረፍም ያለሙ ናቸው።
ተስፋ የሚደረገው እነዚያ ድርጅቶች በተራቸው ኢትዮጵያ የዞን ፱ ተከሳሾችን ነጻ እንድታወጣ የፖለቲካ ጫና እንዲያሳርፉ ነው።
እንግዲህ በአለምአቀፍ ደረጃ ቃል የተገባባቸውን ነገሮች መተግበር የሚወሰነው እየሰራ እና ተፈጻሚነት ባለው የህግ ስርዓት ሳይሆን በዋነኝነት በድርድር የሚካሄድ የፖለቲካ ሂደት ነው የሚመስለው።
ኢትዮጵያ ውስጥ ለፖለቲካዊ ዓላማ ሲባል ህጉ ምን ያህል በቀላሉ ስራ ላይ እንደሚውል ወይም ችላ እንደሚባል ሲታይ ጉዳዩ ለእነሱ እንዲፈታላቸው ያለው ተስፋ ፖለቲካዊ ጫና ብቻ መሆኑ ሲታይ ነገርየው ከባድ ምጸት ነው።
የሀረማያ ዩንቨርስቲ ተማሪዎች ሐዘናቸውን እየገለጹ፡፡
ፎቶው ማኅበራዊ ሚዲያ ላይ በስፋት የተሰራጨ ነው፡፡
ባለፉት ሁለት ሳምንታት፣ በኢትዮጵያ ትልቁ የሆነው ኦሮሚያ ክልል ውስጥ ያሉ ተማሪዎች መንግሥት ዋና ከተማዋ አዲስ አበባን ወደ ኦሮሚያ አካባቢዎች ለማስፋፋት ያወጣውን ዕቅድ እየተቃወሙ ነው፡፡
ሪፖርቶች እንደሚጠቁሙት የፀጥታ አባላት የጥይት ተኩስ ሳይቀር ባካተተ ኃይል የተቀላቀለበት መንገድ በሠላማዊ ሁኔታ ተቃውሟቸውን ሲገልጹ የነበሩትን የኦሮሚያ ዩንቨርስቲዎች ተማሪ ሠልፈኞችን በትነዋል፡፡
እንደ ሰብኣዊ መብቶች ታዛቢ ፖሊስ ተቃዋሚዎቹን ለመበተን በወሰደው ያልተመጣጠነ ኃይል ምክንያት፣ በክልሉ ቢያንስ ሦስት ተማሪዎች ሲገደሉ፣ ሌሎች በመቶዎች የሚቆጠሩ ተማሪዎች ተጎድተዋል፡፡
ሌሎች ሪፖርቶች ደግሞ የተገደሉትን ተማሪዎች ቁጥር ዐሥር ያደርሱታል፡፡
ምንም እንኳን ዋነኞቹ ተቃዋሚዎች የዩንቨርስቲ ተማሪዎች ቢሆኑም፣ የአንደኛ ደረጃ እና የሁለተኛ ደረጃ ትምህርት ቤት ተማሪዎችም ከመንግሥት የፀጥታ ኃይሎች ጋር ውጥረት የተሞላ ፍጥጫ ውስጥ እንደገቡ ተዘግቧል፡፡
በግንቦት 2006 ተነስቶ በነበረው የተመሳሳይ ጉዳይ ተቃውሞ ቢያንስ ዘጠኝ ተማሪዎች በመንግሥት የፀጥታ ኃይሎች ተገድለዋል፡፡
የኦሮሞ ሕዝብ ላይ የሚፈፀም የመብት ጥሰት
ተማሪዎቹ የሚሟገቱት፣ ማስተር ፕላን” በመባል የሚታወቀው እና አዲስ አበባን ወደኦሮሚያ ክልል ለመለጠጥ የወጣው ዕቅድ ውጤቱ የኦሮሞ ብሔር አባላት የሆኑ ገበሬዎችን በገፍ መፈናቀል ያስከትላል በሚል ነው፡፡
የአንድ ብሔር አባላትን መንግሥት ሲያፈናቅል ይህ የመጀመሪያው አይሆንም፡፡
ተቺዎች የዘውግ ማጥራት” እያሉ በጠሩት ክስተት በሺሕዎች የሚቆጠሩ የአማራ ተወላጆች ከቤኒሻንጉል ጉሙዝ በ2005 እንዲፈናቀሉ ተገድደው ነበር፡፡
ተማሪዎቹ ኦሮምኛን የፌዴራሉ የሥራ ቋንቋ የማስደረግ ሌላም ፍላጎት አላቸው፡፡
ኦሮምኛ፣ በተናጋሪዎች ብዛት በኢትዮጵያ ወደር የሌለው እና በአፍሪካም አራተኛ ደረጃ ላይ የሚገኝ የኦሮሞ ሕዝብ ቋንቋ ነው፡፡
ነገር ግን የፌዴራሉ መንግሥት የሥራ ቋንቋ አልሆነም፡፡
እንደኢትዮጵያ ሕገ-መንግሥት፣ ኦሮሚያ፣ በዘውግ ላይ ከተመሠረቱት ዘጠኝ የፖለቲካ ነጻነት ያላቸው የክልል መንግሥታት አንዱ ነው፡፡
የኦሮሞ ሕዝብ በሕዝብ ብዛት በኢትዮጵያ ትልቁ ብሔር ነው፡፡
ይሁን እንጂ፣ የክልሉ ሕዝብ ባለፉት 24 ዓመታት ውስጥ በተቀነባበሩ መገፋቶች እና የመብት ጥሰቶች ውስጥ አልፏል፡፡
እስከ መጋቢት 2006 ድረስ 20,000 የሚገመቱ ኦሮሞ የፖለቲካ እስረኞች በኢትዮጵያ እንደሚገኙ አንዳንድ ግምቶች ያስረዳሉ፡፡
በ2006 ኦሮሚያ ውስጥ ስላለው ጭቆና በማተት የወጣ የአምነስቲ ኢንተርናሽናል አንድ ሪፖርት እንዲህ ይላል:
በ2002 እና በ2006 መካከል፣ ቢያንስ 5,000 ኦሮሞዎች በሠላማዊ የመንግሥት ተቃውሟቸው ሳቢያ ታስረዋል፡፡
ይህ እንግዲህ በሺሕዎች የሚቆጠሩ ሠላማዊ ሰልፈኞችን እና በመቶዎች የሚቆጠሩ የፖለቲካ ፓርቲ አባላቶችን ይጨምራል፡፡
መንግሥት በኦሮሚያ ከፍተኛ ተቃውሞ ስለሚገጥመው የተቃውሞ ጭላንጭሎችን፣ አንዳንዶቹ መታየት ከመጀመራቸው በፊት ይጨፈልቃቸዋል፡፡
ለበርካታ ጊዜያት፣ የተጠረጠሩ ተቃዋሚዎች ክስ ሳይመሰረትባቸው ይታሰራሉ፣ ወይም በእስር ወቅት ወይም በተቃውሞ ሰልፎች ጊዜ በፀጥታ ኃይሎች ይገደላሉ፡
ኢትዮጵያን የሚመሯት ልሒቃን ምንጫቸው በኢትዮጵያ ሰሜን ከምትገኘው ትግራይ ክልል ነው፡፡
ማኅበራዊ ሚዲያ ክፍተቱን እየሞላ ነው
ሌላው ቀርቶ በኢትዮጵያ የተከሰተው ድርቅ እና የተጋረጠው የምግብ እጥረት ቀውስ በአገር ውስጥ - እና ዓለም ዐቀፍ- ዜናዎች ላይ ርዕስ የመሆናቸው ዕድል ውስን በመሆኑ፣ የተማሪዎቹ ተቃውሞም እንደዚሁ በኢትዮጵያ ሚዲያ ትኩረት አላገኘም ማለት ይቻላል፡፡
ነገር ግን፣ ከፍተኛ ቁጥጥር ካለበት እና ከመንግሥት የግንኙነት መሠረተ ልማቶች ጥብቅ ገደብ ተሻግሮም የማኅበራዊ ሚዲያ ተጠቃሚዎች በተለይም ፌስቡክ ላይ ሁሉንም ነገር ከዳያስፖራ ሚዲያዎች የዜና ሽፋን በተጨማሪ ሪፖርት በማድረግ ክፍተቱን ሞልተዋል፡፡
ይህ ፎቶ ማኅበራዊ ሚዲያ ላይ በሰፊው ተሰራጭቶ ከጃዋር መሐመድ የፌስቡክ ገጽ የተወሰደ ነው፡፡
አንድ የፌስቡክ ተጠቃሚ፣ ለምሳሌ፣ የተማሪዎቹን የተቃውሞ መንስኤ ዓለም እንዲሰማለት ተስፋውን ገልጧል:
ዝምታው የውነት ያደነቁራል፡፡
ብዙ ቁጥር ባላቸው ኦሮሞዎች እየተካሄደ ያለውን የሚያነቃቃ ተግባር ማየትና መስማት አለብን፡፡
ታሪካቸውን እንናገር፣ ዓለም በታሪካቸው እንዲጥለቀለቅ ማስቻል አለብን፡፡ ኢትዮጵያ ውስጥ ሆኖ መንግሥትን የመተቸት ወይም የተቃውሞ ታሪኮችን ሪፖርት የማድረግ ነጻነት ካለመኖሩ አንጻር በዓለም ዙሪያ ያሉ ሰዎች ሊያነቡት እና ዜናውን የቻሉትን በሙሉ በማድረግ ሊያስተጋቡት ይችላሉ፡፡
አጋ ተሾመ የተባለ ሌላ የፌስቡክ ተጠቃሚ የኦሮሞ ወጣቶች የፖለቲካ አቅምን በተመለከተ የሚከተለውን ዕይታውን አስፍሯል:
…የኦሮሞ ተቃውሞ ሁሉንም የተጨቆኑ የኢትዮጵያ ሕዝቦች በመሬት መቀራመት ላይ ተቃውሟቸውን እንዲያሰሙ ድጋፍ ያደርጋል፡፡ …. የኦሮሞ ወጣቶች ተራራ ማንቀጥቀጥ የሚችል አቅም ያላቸው የፖለቲካ አካላት ናቸው፡፡
ይህ አቅም ያለው የፖለቲካ አካል የኢሕአዴግ መንግሥት የሰብኣዊ መብትን ደረጃ እና አግላይ ሥራዎችን የማጋለጥ ሚና ይጫወታል፡፡
ደሱ ተፈራ ደግሞ ይህን ይላል:
ሚዲያዎች እነዚህ ጉዳዩን ለመቃወም በመሞከራቸው የተገደሉ ተማሪዎች የሞቱበትን ሁኔታ መርምረው እንዲያጋልጡ ጥሪ እናደርጋለን፡፡
ኦሮሚያ በዓለም ዐቀፉ ሚዲያ ለድምፅ አልባው፣ ለረዥም ጊዜ የተገደሉ፣ የተንገላቱ፣ የተዘነጉ እና የተጨቆኑ የኦሮሞ ሕዝቦች ድምፅ የሚሆን አዲስ ዓይነት ዘገባ ያስፈልጋታል፡፡
በዐሥር ሺሕዎች የሚቆጠሩ ገበሬዎችን የሚያፈናቅል፣ ኑሯቸውን የሚያጠፋ እና ማንነታቸውን የሚያንኳስሰውን ይህንን ዕቅድ ይዞ መቀጠል በጣም የሚያሳዝን ነው የሚሆነው፡፡
ትኩረት ሊሰጠው ይገባል፡፡
እነዚህ ተማሪዎች ለገበሬዎቹ ጥቅም ሲሉ ነው ሕይወታቸውን አደጋ ላይ ያስቀመጡት፡፡
ምንም እንኳን ማኅበራዊ ሚዲያዎች ተቃውሞውን በመዘገብ ረገድ ማዕከላዊ ሚና ቢጫወቱም፣ ታዛቢዎች ግጭቱ በምን ምክንያት እንደተከሰተ በማብራራቱ ረገድ ትልቅ ነገር ይጎድላቸዋል፡፡
በተለይም ደግሞ፣ የተማሪዎቹ ተቃውሞ የዘውግ ፖለቲካን እና የከተማ መሬት መቀራመትንም ያዋሀደ መሆኑና የኢትዮጵያ ዳያስፖራዎች በአገር ውስጥ ፖለቲካ ጉዳይ መሳተፋቸው ነገሩ መብራራት እንዲያስፈልገው ያደርጋል፡፡
የኢትዮጵያ ምኅዳር ቁጥጥር የበዛበት ከመሆኑ አንጻር፣ ተማሪዎቹ እንዴት ብሶታቸውን ለመግለጽ ነገሮችን ማስተባበር ቻሉ የሚለው ያጠያይቃል፡፡
ከምኅዳሩ መጥበብ እና ከመሠረተ-ልማቱ በመንግሥት ቁጥጥር ሥር መዋል በላይ ፌስቡክ እና ትዊተር ስለ ተቃውሞው የመረጃ ምንጭ ሆነዋል፡፡
አጠራጣሪ የልማት ሥራ
ጉዳዩ በማያስደስት ሁኔታ የተለመደ ሆኗል፤ ምክንያቱም ሁለት ዓመት ባልሞላ ጊዜ ውስጥ ተመሳሳይ ተቃውሞ ሲከሰት ይህ ሁለተኛው ነው፡፡
በሚያዝ እና ግንቦት 2006፣ ተቃውሞዎቹ የጀመሩት መንግሥት የአዲስ አበባን የተቀናጀ ማስተር ፕላን” ሊተገብር መሆኑን ተከትሎ ነበር፡፡
አዲስ አበባ፣ በኦሮሚያ የተከበበች ከተማ እንደመሆኗ ተማሪዎቹ መንግሥትን አጎራባች ከተሞችን ከአዲስ አበባ ጋር በማቀናጀት ሥም የገበሬዎችን መሬት ለመቀማት በማሰብ ይከስሱታል፡፡
ተማሪዎቹ በተጨማሪም፣ ማስተር ፕላኑ ተግባር ላይ ከዋለ የኦሮሚያን አካባቢዎች ጠቅልሎ ለመውሰድ ያልማል በሚል መንግሥትን ይወነጅላሉ፡፡
መንግሥት ውንጀላውን የሚያጣጥለው ማስተር ፕላኑ የትራንስፖርት፣ የመዝናኛ እና መሰል የልማት መሠረት ልማቶችን ለመዘርጋት እንዲያስችል የተቀረፀ ነው በማለት ነው፡፡
ተቃውሞው ሲጀምር የተማሪዎቹ ዋነኛ ጥያቄ ማስተር ፕላኑ ሙሉ ለሙሉ ውድቅ መሆን ነበር፡፡
በግንቦት ወር 2006 መንግሥት ቢያንስ በዘጠኝ ሰዎች ሞት እና በመቶዎች የሚቆጠሩ የኦሮሞ ተወላጆች ከታሰሩ በኋላ ፕላኑን ለጊዜው አቋርጦታል፡፡
ነገር ግን ማስተር ፕላኑን በተግባር የማዋል ዕቅዱን መልሶ ለመቀጠል መንግሥት ባለፈው ኅዳር ወር ሲወስን ቁጣው በድጋሚ አገርሽቶ ሁለት ሳምንታት የዘለቀ የተማሪዎች ተቃውሞ በመቀስቀስ ቢያንስ ዐሥር ሰዎች ሞተው ብዙዎች ተጎድተዋል፡፡
በአወዛጋቢ ሁኔታ ከተጠናቀቀው ምርጫ 97 ወዲህ ብዙ ማፈናቀሎችና የከተማ መሬት መቀራመቶች በአዲስ አበባ ተደጋጋሚ ክስተቶች ሆነዋል፡፡
የዋና ከተማዋ ፈጣን ዕድገት የገጠሩን መሬት ለኢንዱስትሪ አገልግሎት፣ ለቤት ሥራ፣ ለመሠረተ ልማትና ሌሎችም የከተማ ፍላጎቶች የማዋሉን ዝንባሌ ጨምሮታል፡፡
ዳያስፖራ አራማጆች ተቃውሞው በአገሪቱ የተንሰራፋው ጠቅላላ ብሶት ውጤት ነው ይላሉ፡፡
መንግሥት ለጥቂቶች ጥቅም ብዙኃኑን መስዋዕት እያደረገ ነው በማለት ይወነጅሉታል፡፡
ከዚያም አልፎ መንግሥት ሆነ ብሎ ሕገ-ወጥ ሰፋሪዎችን በአዲስ አበባ ዳርቻዎች በማበረታታት ኋላ ላይ በአካባቢው የሪል ኢስቴት አልሚዎችን እና የጋራ መኖሪያ ቤት ገንቢዎች የሚሠማሩበትን አጋጣሚ ለመፍጠር ይሠራልም ይላሉ፡፡
ኤርሚያስ ለገሰ፣ አሁን የከዳ የመንግሥት ባለሥልጣን ነበር፣ አዲስ አባባ፤ ባለቤት የሌላት ከተማ” ባለው መጽሐፉ ውስጥ፣ የኦሮሞ ተማሪዎች ተቃውሞን 15 ዓመት ወደኋላ ጀምሮ ያስታውሳል፡፡
ኢትዮጵያ በቅርብ ዓመታት ካስመዘገበችው የሁለት አሐዝ የኢኮኖሚ ዕድገት በተቃራኒ ከፍተኛ የምግብ ዕርዳታ ያስፈልጋታል፡፡
ታዛቢዎች እንደሚሉት የአሁኑ የምግብ ቀውስ በሠላሳ ዓመታት ውስጥ የከፋው ሲሆን የብዙ ሺሕዎችን ነፍስ ከቀጠፈው ከ1977ቱ ረሀብ ተመሳሳይ ነው፡፡
የተባበሩት መንግሥታት የሰብኣዊ ጉዳዮች አስተባባሪ ቢሮ አንድ ሪፖርት እንደሚለው የአስቸኳይ ጊዜ የምግብ ዕርዳታ የሚያስፈልጋቸው ሰዎች ቁጥር በዚህ ወር 4.
5 ሚሊዮን ጨምሯል፡፡
የአገሪቱ የረኀብ ቀውስ በኢትዮጵያ መንግሥት ዝቅ ተደርጎ ከመታየቱም ባሻገር መንግሥት የረኀቡን ሥም በመቀየር የምግብ እጥረት” እንደሆነ ገልጧል፡
ከኢትዮጵያ ውስጥ በተገኘ መረጃ መሠረት፣ መንግሥታዊ ያልሆኑ ድርጅቶች ረኀብ፣ ችጋር ወይም ሞት” የሚሉ ቃላቶችን በምግብ ጥያቄዎቻቸው ውስጥ እንዳያካትቱ ማስጠንቀቂያ ተሰጥቷቸዋል፡፡
በተጨማሪም ሕፃናት በየዕለቱ እየሞቱ ናቸው” ወይም ደግሞ ሰፋ ያለ የረኀብ አደጋ” ወይም የመንግሥት ፖሊሲ ለረኀቡ በከፊል ተጠያቂ ነው” የሚሉ ሐረጎችንም መጠቀም አልተፈቀደም፡፡
ይህንን ረኀብ ከ1977ቱ ድርቅ ጋር ማነፃፀር”ም እንዲሁ አልተፈቀደላቸውም፡፡
እንዲሁ ብቻ በኤል ኒኞ ምክንያት የተከሰተ የምግብ እጥረት” በሚል እንዲገልጹ ታዘዋል፡፡
የኢትዮጵያ መንግሥት በአገሪቱ የተከሰተው የምግብ እጥረት” ኤል ኒኞን ተከትሎ በመጣው ድርቅ ሳቢያ ነው ቢልም ዳዊት አየለ ኃይለማርያም የተባለ በፓሳው ዩንቨርስቲ የፖለቲካል ሳይንስ ማስተርስ ዲግሪ ተማሪ ግን በተቃራኒው ነው የሚያስበው:
ብዙ ባለሙያዎች የኢትዮጵያን የከፋ ረኀብ ዝናብ ላይ ጥገኛ የሆነ አነስተኛ የአስተራረስ ዘዴ፣ ድርቅ፣ ፈጣን የሕዝብ ዕድገት ወይም የእርሻ ገበያ መውደቅ ጋር ያገናኙታል፡፡
ምንም እንኳን እነዚህ ነገሮች በጉዳዩ ላይ የላቀ ሚና ቢኖራቸውም፣ በአገሪቱ ያለውን ዋነኛ የችጋር መንስኤ ግን ይሸሽጋሉ - እነዚህም የመብቶች አለመከበር እና ተጠያቂነት ያለበት መንግሥት እጦት ናቸው፡፡
የረኀብ ታሪካዊ ዳራው ሲጠና በ20ኛው ክፍለ ዘመን 30 ትላልቅ ረኀቦች ተከስተዋል፡፡
ሁሉም የተከሰቱት በአምባገነን መንግሥታት ሥር ወይም በትጥቅ ትግል ውስጥ ባሉ አገሮች ውስጥ ነው፡፡ አራቱ ደግሞ ኢትዮጵያ ውስጥ ነው የተከሰቱት አምባገነንነት ለምን ለረኀብ ይዳርጋል?
ዋነኛው ምክንያት አምባገነኖች ረኀብን ለመከላከል በሚያዘጋጅ ሁኔታ ለሕዝባቸው አይጨነቁም፡፡
አምባገነኖች ሥልጣናቸውን የሚያስጠብቁት በኃይል እንጂ በሕዝባዊ ይሁንታ አይደለም፡፡
ሙግቱ በኢትዮጵያም ታይቶ እውነትነቱ ተረጋግጧል፡፡
ከሰሀራ በታች ካሉት አገራት 5ኛውን ትልቁን ኢኮኖሚ የያዘችው አገር የገጠማት የረኀብ ቀውስ፣ በኢትዮጵያ የኢንተርኔት ተጠቃሚዎች ዘንድ የሞቀ መወያያ ሆኗል፡፡
አዲሱ ሀብቴ ዳያስፖራዎች የአገራቸው ዜጎች እየሞቱ ሳለ በማኅበራዊ ሚዲያ ላይ ማውራታቸውን እንደነውር በመቁጠር በነገር ሸንቁጧቸዋል፡
ፊላደልፊያ ውስጥ የሚኖሩ ኢትዮጵያውያን ምንም ሳያደርጉ ነገር ግን ማኅበራዊ ሚዲያ ላይ እና ደንኪን ዶናትስ እና ሺሻ ቤቶች ውስጥ ፖለቲካ ሲያወሩ ኢትዮጵያውያን ግን እየተራቡ ነው ኢትዮጵያውያን በረኀብ ሲሞቱ ዝም ብለን አንይ፡፡
አዎ!
‹በፍጥነት አዳጊው› የኢትዮጵያ ኢኮኖሚ ጉዱ ፈላ…
አዎ፣ ድርቅ እና ረኀብ በአፍሪካ ፈጣን የኢኮኖሚ ዕድገት አስመዝጋቢዋ ኢትዮጵያ ውስጥ ተከስቷል፡፡ — P Mimi Poinsett MD (@yayayarndiva) November 28, 2015
ቤተልሔም ኤፍሬም ኢትዮጵያውያን ጉዳዩን ፖለቲካ እንዳያደርጉት መክራለች:
5 ሚሊዮኖች ረኀብ ገጥሟቸዋል የሚለው ውስጥ የቁጥሩ ምንጭ ከየት እንደሆነ ሲጠይቅ ከአዲስ ስታንዳርድ የተሰጠው መልስ:
ውድ አናንያ ሶሪ፣ በሰፊው እንደሚታወቀው ቁጥሮች (በዚህ ጉዳይ) በመንግሥት እና የዕርዳታ ድርጅቶች መካከል (ወይም በዕድገት ጉዳይ) በመንግሥት እና የፋይናንስ ተቋማት መካከል የሚደረግ ድርድር ውጤት ነው፡፡
ነገር ግን በይፋ የታወቀ የምርት ውድቀት በአገሪቱ በተንሰራፋበት በዚህ ወቅት፣ ቁጥሩ የተጋነነ አይመስልም፡፡
ዜጎች መፀለይ አለባቸው ለሚለው ጥያቄ ሲመልስ፣ ቢያ ኦሮሚያ እንዲህ ብሏል:
በኢትዮጵያ ለተከሰተው ረኀብ ፀሎት እንዴት ነው መፍትሔ የሚሆነው?
የተራቡ ሰዎች የአስቸኳይ ጊዜ የምግብ ዕርዳታ እና መልካም የግብርና ፖሊሲ ከመልካም የፖለቲካ ፈቃደኝነት እና ዴሞክራሲ ጋር ነው የሚያስፈልጋቸው፡፡
ረኀብ በኢትዮጵያም ሆነ ሌላ ቦታ ከእግዜር ጋር የሚያገናኘው አንዳች ነገር የለም፡፡
ረኀብ በስርዓቶች የፖሊሲ ውድቀት፣ የፖለቲካ ጭቆና እና የአየር ንብረት ለውጥ ድምር ውጤት የሚከሰት ነገር ነው፡፡
ጥሩ ምክር የሚሆነው ስርዓቱን ማስወገድ እንጂ እንድንፀልይ ማዘዝ አይደለም፡፡
ፍቅረየሱስ አምሀፅዮን የተባለ የአፍሪካ ልማት፣ ሰብኣዊ መብቶች እና ፖለቲካዊ ኢኮኖሚ ላይ የሚያተኩር የምሥራቅ አፍሪካ ምሁር ደግሞ የረኀብ ቀውሱን በተመለከተ ሌላ አስተዛዛቢ ጉዳይ ጠቁሟል:
ኢትዮጵያ የረኀብ ቀውስ ተጋርጦባት አስቸኳይ የምግብ ዕርዳታ እየጠየቀች እያለ ብዙ ቶን ምግብ ከአገሪቷ እየወጣ መሆኑ አስተዛዛቢ ነው፡፡
ይህ የማይገባ ልማት የተፈጠረው ደግሞ አዲስ አበባ የተቀመጠው መንግሥት ትልልቅ ለም መሬቶችን መሬት መቀራመት” እየተባለ በተተቸ መንገድ ለውጭ ኢንቨስተሮች እና ኮርፖሬሽኖች በመቸብቸቡ ነው፡፡
የመብት ተቆርቋሪዎች ግድያዎች፣ ድብደባ፣ መደፈር፣ እስር፣ ማዋከብ እና ፖለቲካዊ ተፅዕኖን የሚያካትቱ የሰብኣዊ መብት ጥሰቶች በመንግሥት እና ባለሥልጣናት እንደተፈፀመ አጋልጠዋል፡፡
የኢትዮጵያ የረኀብ ቀውስ አስቸኳይ ትኩረት የሚሻ ሰብኣዊ ጉዳይ ነው፡፡
ሁኔታውን በጥቅሉ ለመረዳት የአካባቢ ሁኔታ አንዱ ምክንያት እንደሆነ ቢታወቅም፣ በተጨማሪም ማኅበረ-ፖለቲካዊ እና የአስተዳደር ሁኔታው፣ ሙስና፣ የሕግ የበላይነት እጦት፣ የመልካም አስተዳደር አለመኖር፣ የረዥም ግዜ ዕቅድ ክሽፈት፣ የተሳሳተ ብሔራዊ እና የልማት ትኩረት ከፍተኛ ተፅዕኖ ያሳድራሉ፡፡
በመጨረሻም፣ የዓለምዐቀፉ የምግብ ፖሊሲ ምርምር ተቋም፣ የልማት ስትራቴጂ እና አስተዳደር ክፍል ዳይሬክተር ፖል ዶሮሽ እና የተቋሙ የገበያ፣ ንግድ እና ተቋማት ክፍል የበላይ ተመራማሪ ሻሂዱር ራሺድ ድርቁ ወደ ረኀብ እንደማያመራ ተስፋ ያደርጋሉ:
የ2008ቱ ድርቅ እና የምርት መቀነስ በኢትዮጵያ ረኀብ አያስከትልም፡፡
ከቀድሞ ረኀቦች ትምህርት በመቅሰም መንግሥት እና ዓለምዐቀፍ ለጋሽ ማኅበረሰቦች ለሚያስፈልጋቸው የእህል አቅርቦት እና በገንዘብም ይሁን በቁስ የሚያስፈልገውን ነገር ሁሉ ቀድሞ ማዘጋጀቱን እና ምግብ ለሚያስፈልጋቸው መድረሱን ያረጋግጣሉ፡፡
ሌሎች የምግብ ፍላጎት መሟላት እና ተመጣጣኝ ምግብ ለሁሉም ግለሰቦች የመዳረሱ ጉዳይም ይቀረፋል፡፡
የኦሮሞ ሙዚቀኞችን የማፈን አሳፋሪ ገመና
ጋዜጠኞችና ጦማሪዎች የመንግሥት አፈና ግንባር ቀደም ተጠቂዎች በሆኑባት ኢትዮጵያ፣ ከመንግሥት ፕሮፓጋንዳ የማይገጥሙ ሙዚቀኞችም ትኩሳቱን እየተቀላቀሉ ነው፡፡
ሐዊ ተዘራ፣ የኦሮሞ ዘፋኝ ስትሆን በኢትዮጵያ ትልቁ ክልል ኦሮሚያ ውስጥ እየተካሄደ ካለው የአደባባይ ተቃውሞ ጋር ግንኙነት አለሽ በሚል በፖሊስ ተደብድባ ከታሰረች በኋላ ተፈትታ በሰባት ቀን ጊዜ ውስጥ መልሳ በድጋሚ እንደታሰረች ሪፖርት ተደርጓል፡፡
ሁለት ሥማቸው ለደኅንነታቸው ሲባል እንዳይገለጽ የፈለጉ የኦሮምኛ ዘፋኞችም፣ ለዚህ ጽሑፍ ጸሐፊ ሕዳር ወር ላይ የአደባባይ ተቃውሞው ከተጀመረ ወዲህ በጥብቅ ክትትል ውስጥ እንደሚገኙ ነግረውታል፡፡
አንድ ግምታዊ ስሌት እንደሚያመላክተው፣ የዋና ከተማዋ አዲስ አበባ፣ የኢትዮጵያን ሲሦ ያክል ሕዝብ ያለው የኦሮሞ ብሔር ወደሚኖርበት አካባቢ ለማስፋፋት የተዘጋጀውን የመንግሥት ዕቅድ በመቃወም በተነሳው የአደባባይ ተቃውሞ ከመቶ በላይ ሰልፈኞች ሞተዋል፡፡
ባለፉት ሁለት ዐሥርት ዓመታት፣ ወደ ፖለቲካዊ እና ማኅበራዊ አራማጅነት ያደሉ የኦሮምኛ ዘፋኞች ለውክቢያ፣ ጠለፋ እና ስቃይ እየተዳረጉ ነው፡፡
በኢትዮጵያ ከሁሉም ዋና-ዋና ሕዝቦች በጣም ብዙ ሙዚቀኞች የተሰደዱት የኦሮምኛ ቋንቋ ዘፋኞች ናቸው፡፡
ከዚህ ቀዝቃዛ ዘመቻ ዕውቅ ሰለባዎች አንዱ ተወዳጁ ኢቢሳ አዱኛ ሲሆን፣ ሲቪል አራማጆች በ1988 የተገደለው በመንግሥት ኃይሎች ነው ብለው ያምናሉ፡፡
ዳዊት መኮንን፣ በ1980ዎቹ የኦሮምኛ ትውፊታዊ ዜማዎችን ከዘመናዊ ሙዚቃ ጋር እያዋሃደ በመጫወት የሚታወቅ ዘፋኝ ሲሆን፣ ለስደት የተዳረገው በ1990ው የኢትዮ-ኤርትራ ጦርነት ወቅት ጦርሜዳ ላሉ ወታደሮች እንዲዘፍን ተጠይቆ ባለመስማማቱ ነው፡፡
እነዚህ ጥቂት በይፋ የሚታወቁ ብቻ የኦሮሞ ሙዚቀኞች ላይ እየደረሰ ያለው አፈና ማሳያዎች ናቸው፡፡
አዲስ የሳንሱር ማዕበል?
በኢትዮጵያ ከመንግሥት መሥመር በተቃራኒ የሚቆሙ ሙዚቀኞች የኋላ ማንነታቸው ማንም ይሁን ምን በኢትዮጵያ ሬድዮ ጣቢያዎች የአየር ሰዐት ማግኘትም ይሁን በመድረክ ላይ ሥራዎቻቸውን ማቅረብ ይቸገራሉ፡፡
ባለፈው ዓመት ሊያቀርባቸው የነበሩ ሁለት ኮንሰርቶች በመጨረሻዋ ደቂቃ የተሰረዙበት ዕውቅ የአማርኛ ዘፋኝ እና የዜማ ጸሐፊ ቴዲ አፍሮ አንዱ ምሳሌ ነው፡፡ ቴዲ ትልቅ ሕዝባዊ ተቀባይነት ያለው እና በእጅጉ ስኬታማ መሆን የቻለ ኢትዮጵያዊ ዘፋኝ ነው፡፡
ቴዲ፣ እሱ እስካሁን ባላመነው ገጭቶ የማምለጥ ክስ ታስሮ በ2001 ከተፈታ በኋላ ባለፈው ዓመት መስከረም ወር ላይ ሊያቀርባቸው የነበሩ ኮንሰርቶች፣ ምክንያቱ ሳይገለጽ ፈቃድ መከልከላቸውን ተናግሯል፡፡
የኮንሰርቶቹ መሰረዝ ቴዲ ከመታሰሩ ሦስት ዓመት ቀደም ብሎ፣ በ1997 ከለቀቃቸው መንግሥትን የሚተቹ ዘፈኖች በኋላ የቀጠለ የአፈና ዘመቻ ይመስላል፡፡
ይሁን እንጂ አፈናው በኢትዮጵያ ብዙ ሕዝብ ባለውና ከሰሜናዊው የሕዳጣን ትግራይ ክልል ውስጥ ለወጡት የመንግሥት ፖለቲካ አመራሮች ተቀናቃኝ ይሆናሉ የሚባሉት ኦሮሞዎች ዘፋኞች ላይ እንደሚበረታ ይስተዋላል፡፡
አንዳንድ ሪፖርቶች እንደሚያሳዩት፣ የኢትዮጵያ ብሮድካስት ባለሥልጣን ግጥሞቻቸው የብሔርተኝነት አዝማሚያ” አላቸው ተብለው የሚታሰቡ ቢያንስ 17 የኦሮሞ ዘፋኞች ዘፈኖችን እንዳይሰራጩ አግዷል፡፡
የኦሮሞ ዘፋኞች ብዙውን ጊዜ ብሔራዊ ማንነትን እና ባሕላዊ ቅርሶችን የሚያወድሱ ዜማዎች በግጥሞች ወይም በባሕላዊ መሣሪያዎች እና ዜማዎችን በመጠቀም ይጫወታሉ፡፡
የቅርብ ጊዜ እገዳው ደግሞ ብሔርተኛ ከሆኑ ሙዚቃዎችም ውጪ ሆኗል፡፡ ይህ እገዳ ከላይ የተጠቀሱት ሁለት ድምፃውያን ዘፈኖችን ይጨምራል፡፡
ይህ የሚያሳየው መደበኛ የባሕላዊ መገለጫዎችንም መንግሥት ማፈን መጀመሩን ነው፡፡
የማጨናገፍ ፖሊሲ
ማይክል ሻውን ሞለንሀወር የተባሉ ምሁር ለዶክትሬት ዲግሪያቸው ሟሟያ በሠሩት ጥናት ላይ የኦሮሞ ባሕል ላይ ኢትዮጵያ ውስጥ ስለሚደረግ ሳንሱር በጻፉት ጽሑፍ፣ አሁን ያለው መንግሥት የሚፈልገውን ዓይነት የባሕል ብዝኃነት የሚያሳዩለትን የኦሮሞ ሙዚቀኞች እየተጠቀመ ነጻና ገለልተኛዎቹን ዘፋኞች ግን በዘዴ ለውክቢያ እና እስር ይዳርጋቸዋል፡፡
የሐዊ ተዘራ ታሪክ መንግሥት የደረሰበት ራስን የመግለጽ ነጻነትን የማፈን ደረጃ ምን ያክል ይበልጥ እንደጠበቀ እና ሙዚቃንም ጭምር እስከማፈን እንደወረደ ማሳያ ነው፡፡
ነገር ግን፣ እርምጃው የሚፈለገውን ውጤት እያመጣ አይደለም፡፡
የሙዚቃ ሳንሱሩ የፈየደው ነገር ቢኖር የኦሮሞ ብሔርተኝነትን መጨመሩ ነው፡፡
ብዙኃን ኦሮሞዎች አሁን ማንነታቸው አላግባብ እንደተጠቃ ይሰማቸዋል፤ የፖለቲካ ተቃውሟቸው ላይ በመንግሥት እየተሰነዘረ ያለው ጥብቅ ጥቃትም ብዙዎቹን ወደጠርዝ እየገፋቸው ነው፡፡
ይህ ጽሑፍ በዓለማችን ላሉ ሙዚቀኞች ቀዳሚ ተሟጋች በሆነው በፍሪምዩዝ እና የዓለም ድምፆች ለጥበብ ነጻነት ኮሚሽን ተደርጓል፡፡
መጣጥፉ በሌሎች የንግድ ባልሆኑ ብዙኃን መገናኛዎች የጸሐፊው ሥም እንዳልክ፣ ፍሪምዩዝ እና የዓለም ድምፆች ተጠቅሰው እና የመጀመሪያው ጽሑፍ ሊንክ ተያይዞ ሊታተም ይችላል፡፡
ከፍተኛ ስርጭት ያገኘው አንድ ጥቁር ሰው በሴት ፍቅረኛው ማጠቢያ ማሽን ውስጥ ገብቶ ታጥቦ” ሲወጣ መልከመልካም፣ ነጭ ቆዳ ያለው ቻይናዊ ሰው የሆነ፣ የማጠቢያ ኬሚካል ማስታወቂያ ከቻይና ውጪ ያሉ ሰዎችን በዘረኛነቱ አስቆጥቶ ሰንብቷል፡፡
የማጠቢያ ኬሚካል አምራቹ ኩባንያ፣ ኪያኦቢ ወዲያው ይቅርታ ጠይቆ ማስታወቂያውን አንስቷል፡፡
ብዙ የቻይና ዜጎችም በኢንተርኔት ላይ ማስታወቂያው የባሕል ልዩነትን ከማሳየቱ በቀር ምንም ዘረኝነት የለውም፤ የቻይና ሕዝብ በጥቁር ሕዝብ ላይ ዘረኛ ሊሆን አይችልም በማለት ኩባንያውን ደግፈውታል፡፡
ከቻይና ውጪ፣ ሰዎች ይህን ማስታወቂያ እንደዘረኝነት ሊያዩት ይችላሉ፡፡
በቻይና ግን የተለየ ነው፡፡
በቃ ማስታወቂያ ብቻ ነው፡፡
ሁሉም አገር የራሱ ባሕል አለው፤ አመለካከቶችም ይለያያሉ፡፡
ኩባንያው ፀጉራም ነጭ ሰውዬ ማጠቢያ ማሽን ውስጥ ሲገባ መሥራት ይችላል፡፡
አሜሪካኖቹን ነጭ እና ጥቁሮችን እንደምናገል ንገሯቸው፡፡
ይህ ያረካችኋል?
ማስታወቂያው ችግር የለበትም፤ የፖለቲካ ትክክለኝነትን ጉዳይ በዘረኝነት ሥም እባካችሁ ወደቻይና አታምጡብን፡፡
ቢጫ ቆዳ ያላቸው ሕዝቦች፣ ጥቁር ቆዳ ያላቸውን ሕዝቦች ቅኝ ገዝተው አያውቁም፤ ለጉልበት ሥራ አላስገደዷቸውም፤ በክፍት ገበያ አልሸጧቸውም፡፡
እውነተኛ ጠላታችሁን እዛው ፈልጉ፡፡
ዘረኝነት ነጮች ጥቁሮችን ሲያገሏቸው ብቻ ነው፡፡
ቢጫ ቆዳ ያላቸው ጥቁር ቆዳ ያላቸውን ካገለሉ የባሕል ልዩነት ነው፡፡
ነጮች ናቸው ዘረኛ ሆነው የሚወለዱት፡፡
የፕሬስ አቤቱታውን ጎርፍ ለማስቆም፣ የቻይና የውጭ ጉዳይ ሕዝብ ግንኙነት ሁዋ ቹኒንግ ማስታወቂያ ጠቅላላ ሁኔታውን የሚገልጽ ሳይሆን የተለየ ክስተት እንደሆነ በአጽንኦት ተናግረው፤ ቻይኖች ከአፍሪካ አገሮች ጋር መልካም ወንድሞች” ናቸው ብለዋል፡፡
ምንም እንኳን ማስታወቂያው ብቸኛ አጋጣሚ ቢሆንም ቻይኖች ለአፍሪካውያን መልካም ወንድሞች” ናቸው በሚል ዘረኝነቱን እንዳለ መካዱ ግን ትክክል አይደለም በማለት ሁለት የአንትሮፖሎጂ (የባሕል ጥናት) ተማሪዎች ተሟግተዋል፡፡
ነገር ግን፣ ይህ ዓይነቱ ዘረኝነት ከመለመዱ የተነሳ ቻይኖች ማስተዋል እንዳይችሉ ሆነዋል፡፡
በ1949 ሥልጣን ከያዘ በኋላ ከተጨቆኑ የአፍሪካ ወንድሞቻቸው” ጋር በምዕራባውያን ኢምፔሪያሊዝም ላይ ለመተባበር ሞክረዋል፡፡
የቻይና ባለሥልጣናት ወንድሞች” የሚለውን ቃል፣ አሁን "ለአንድ ወገብ አንድ ቀበቶ" የሚሉትን ተክተው የቻይናን ንግድ ከዩሮዢያ እና ምሥራቅ አፍሪካ ጋር ለማስተሳሰር ይጠቀሙበት ነበር፡፡
ይሁን እንጂ፣ ቻይና በኢኮኖሚ ማደግ ስትጀምር እና ገበያዋን ከፍታ ብሔርተኝነቷን ስታዘምን በጥቁሮች ላይ ያለው ዘረኝነትም ጨምሯል በማለት ተማሪዎቹ ጽፈዋል፡፡
በ1980ቹ፣ በቻይና ዩንቨርስቲዎች ውስጥ ጥቁሮች ላይ ያነጣጠሩ በርካታ ገጠመኞች እንደነበሩ ገልጸዋል:
ብዙ ሰዎች የ1980ዎችን መልካም ገጽታ ብቻ ያስታውሱና መጥፎውን ይዘነጋሉ፡፡
አንዱ ምሳሌ ጥቁር ተማሪዎች ላይ የተደረጉ የካምፓስ ዘመቻዎች ናቸው፡፡
በ1980ዎቹ በቻይኖች እና በአፍሪካውያን ተማሪዎች መካከል የተቀሰቀሰው ግጭት መነሾው አፍሪካውያን ተማሪዎች በቻይኖቹ ንዑስ ዘር” የሚለው እና የኤችአይቪ ስርጭትን ለመግታት የቻይናን ዘር ንፅሕና ለመጠበቅ የሚደረግ ፍረጃ ስለነበር ነው፡፡
በጁላይ 3፣ 1979 አንድ የማሊ ተማሪ በቻይና ተማሪዎች ቡድን ድብደባ ደርሶበታል፡፡
ቻይናውያን ተማሪዎቹ ቆዳው ስስ ነው ብለው ላዩ ላይ ቀለም አፍስሰውበታል፡፡
ግጭቱ ከተማሪዎቹ ሆስቴል ውጭ ሆኖ በቡድን ፀብ 50 የውጭ ተማሪዎች እና 24 ቻይኖች ጉዳት ደርሶባቸዋል፡፡
በኋላ ላይ፣ አፍሪካውያን ተማሪዎቹ ወደታይናንሜን አደባባይ ሠልፍ በማድረግ ቻይናውያን ፀረ-አፍሪካዊነት ስሜት ስላላቸው የአፍሪካ መንግሥታት ተማሪዎችን ወደቻይና መላክ እንዲያቆሙ ጠይቀዋል፡፡
የቻይና ባለሥልጣናት የሻንጋይ ተማሪዎች ትምህርት ዓለማቀፋዊነትን” እንደሚያሻሽሉ ቃል በመግባት ክስተቱ የዘረኝነት መሆኑን ክደዋል፡፡
ከ1979 በኋላ በቻናውያን እና አፍሪካውያን መካከል ያለው ግጭት አልቆመም፡፡
1989 ድረስ፣ እንደ ናንጂንግ፣ ሄፌይ፣ እና ሃንዦው ባሉት ከተሞች ውስጥ ተመሳሳይ ነገር ተከስቷል፡፡
በየገዚው በመቶዎች የሚቆጠሩ ተማሪዎች በዚህ ግጭት ውስጥ ይሳተፋሉ፡፡
ለምሳሌ በዲሴምበር 29፣ 1988 ዉሀን ውስጥ ያሉ 300 ቻይናውያን የሁዦንግ ዩንቨርስቲ የሳይንስ እና ቴክኖሎጂ ተማሪዎች በውጭ አገር ተማሪዎች ላይ ድንጋይ በመወርወር ከስሪላንካ የመጣ ተማሪ ጎድተዋል፡፡
ብሎም፣ ተማሪዎቹ ለዩንቨርስቲው በጻፉት ደብዳቤ አፍሪካዊ ተማሪዎች እንዲባረሩ ሲጠይቁ በአፍሪካውያን እና በቻይናውያን ሴቶች መካከል ያለው የፍቅር ግንኙነት የቻይናን ኅብረተሰብ ቀውስ ውስጥ እየከተተው እንደሆነ” በምክንያት ገልጸዋል፡፡
እንዲህ ዓይነት ነገሮች ብዙ ጊዜ የሚቀሰቀሱት በቻይና ሴቶች እና በአፍሪካ ወንዶች መካከል የፍቅር ግንኙነት ሲፈጠር ነው፡፡
ሴቶቹ የሀን ቻይና ጠላቶች” ወይም ሸርሙጦች” እየተባሉ ይሰደባሉ፡፡
የቻይና ባለሥልጣናት ከ1989ኙ የታይናንሜን አደባባይ የዴሞክራሲ ወዳድ ተማሪዎች ንቅናቄ በኋላ ቁጥጥሩን ስላጠበቁት፣ በየዩንቨርስቲዎቹ የሚደረገው የዘረኝነት ዘመቻም በዚያው ቆመ፡፡
በአደባባይ የማግለሉ ነገር መቆሙ ቻይናውያን በዘር ላይ የተመሠረቱ ፍረጃዎች ላይ ክርክር እና ውይይት ሚያደርጉባቸው ሕዝባዊ ዕድሎችን አቋርጧል፡፡
እነዚህ ንዑስ” የሚሉት ዘር ላይ የተመሠረቱ ፍረጃዎች ተለመዱ እና ቀጠሉ፡፡
በተጨማሪም ኢንተርኔት ይህንን ዘረኝነትን እንደኖርማል የመቁጠሩን ነገር አባብሶታል:
በ21ኛው ክፍለዘመን የአፍሪካውያን ወደቻይና መፍለስ ትልቁ ፈተናቸው እንደሆነ እና ለቻይና ዘር እና ለአገሪቱ የሕይወትና የሞት” ጉዳይ እንደሆነ ይናገራሉ፡፡
ዢንያን የተባለው እና የቻይና ኮሙኒስት ፓርቲ ደጋፊዎች የኢንተርኔት መድረክ ላይ ጉዋንግዡ (የተባለው እና ብዙ አፍሪካውያን የሚገኙበት) ከተማ በጥቁር ሰዎች መያዙ” በወጣት ሴት የኢንተርኔት ተጠቃሚዎች የሞቀ ውይይት ከሚደረግባቸው ርዕሰነገሮች ዋነኛው ነው፡፡
የቻይና ብሔርተኝነት የተገነባው በዘር ክፍፍል ነው፡፡
ለአፍሪካ የሚሰጠው የቻይና ዕርዳታም ቢሆን አንደኛው ዓለም ከኛ ጋር ለመጫወት ስላልፈቀደ” የተወሰደ የመጨረሻ እርምጃ ነው፡፡
ወሲብ እና መዋለድ ነው የፀረ-ጥቁር ስሜቱ መገለጫ፡፡
ባይዱ በተባለው ማኅበራዊ ሚዲያ የውይይት ክበቦች ውስጥ ጥቁሮች የሚቆጠሩት ደረጃቸው የወረዱ ከቻይና ሴቶች ጋር ወሲብ ከመፈፀም በስተቀር ሌላ ዓላማ እንደሌላቸው ፍጡሮች ነው፡፡
ጥቁር ወንዶችን የሚያወጡ ወንዶች የማይሆን ምርጫ” ወይም ድሃ እና ያልተማሩ” እንደሆኑ ነው የሚቆጠሩት፡፡
ከ1980ዎቹ ጀምሮ ያቆጠቆጠው የቻይና ሕዝባዊ ባሕልም የቻይኖች "ቢጫነት" ለአንፃራዊው የሳይንስ እና ዘመነኝነት ልህቀታቸው አስተዋፅዖ እንዳደረገ ነው የሚያምነው፡፡
ሪቨር ኢሌጂ” የተባለው የቻይና ዘጋቢ ፊልም ለምሳሌ ቢጫው ወንዝ የቻይናዎችን የረጋ እና ዝግ ሥልጣኔ፣ ሰማያዊው ወንዝ ደግሞ የምዕራባውያንን ዴሞክራሲያዊ እና ክፍት” ሥልጣኔ ወክሏል በማለት ደራሲዎቹ ጽፈዋል፡፡
እነዚህ ሁሉ ለዛሬው በቻይና በጥቁሮች ላይ ለሚደርሰው ዘረኝነት የራሳቸውን ድርሻ ተጫውተዋል ይላሉ:
ዛሬ፣ አገሪቱ የቻይና ታላቁ ብሔራዊ ዳግም ማንሰራራት”ን እየተቃረበች ባለችበት ጊዜ፣ የአፍሪካውያን ወንድሞች ታሪክ አልፎ፣ ቢጫ ቆዳ ያላቸው ሰዎች ከነጭ ቆዳ ካላቸው ሰዎች አንፃር የሚሰማቸው የበታችነት ስሜት ተረስቷል፡፡
ቻይኖች ከነጮች ዕኩል ሕዝቦች መሆን ይፈልጋሉ፤ ነገር ግን ልክ እንደነጮች ሁሉ፣ ከፍ ያለ ደረጃን መጎናፀፍ የሚፈልጉት ጥቁሮች ላይ በመቆም ነው፡፡
ምስል:- የታንዛንያ ፓርላማ አባል የሆኑት ዚቶ ካበዌ ሩያዋ በትዊተር ያጋሩት (@zittokabwe)
የታንዛኒያ ዜጋ የሆነው ይስሃቅ ሐባኩክ ኤሚሊ በፌስቡክ ገጹ የታንዛኒያው ፕሬዚዳንት ጆን ማጉፉሊን በመሳደብ በአሩሻ ወረዳ ፍርድ ቤት ጥፋተኛ ተብሏል፡፡
ኤሜሊ ሦስት ዓመታት በእስራት ማሳለፍ ወይም በቅጣት የተጣለበትን አምስት ሚሊዮን የታንዛኒያ ሺሊንግ (2300 የአሜሪካን ዶላር) መክፈል ይጠበቅበታል፡፡
ቅጣቱን እስከ ነሐሴ ሁለት መክፈል አሊያም የተወሰነበት እስራት ለመፈጸም ወህኒ መወረዱ ነው፡
በሚያዝያ ሰባት፣ 2008 ዓ.
ለመጀመሪያ ጊዜ ፍርድ ቤት የቀረበው ኤሚሊ የሀገሪቱን ፕሬዚዳንት ጆን ማጉፉሊን ‘በመሳደብ’ በሚል ክስ የታንዛኒያ የኮምፒዩተር ወንጀልን ለመደንገግ የወጣ አዋጅ ቁጥር 14፣ 2015 16ኛውን ክፍል በመተላለፍ ተጠርጥሮ ነበር፡፡
ማንኛውም ሰው መረጃ፣ አሃዝ ወይም እውነታን የሚገልጽ ስእል፣ ጽሁፍ፣ ወይም በማንኛውም መልክ የኮምፒዩተር ሥርዓትን በመጠቀም ካሰራጨ ይህ መረጃ፣ አሃዝ ወይም እውነታን የሚገልጽ ስእል፣ ጽሁፍ ሐሰት፣ የሚያታልል፣ የሚያሳስት ወይም ትክክል ያልሆነ እንደሆነ ከሦስት ሚሊዮን ሺሊንግ ያላነሰ ገንዘብ ወይም ከስድስት ወራት በማያንስ እስራት ወይንም በሁሉቱም ይቀጣል፡፡
የተከሰሰው ስለ ሀገሪቱ ፕሬዘዳንት የሐሰት ወይም አሳሳች ጽሑፍ መለጠፍ በሕግ የተከለከለ መሆኑን እያወቅክ በመጋቢት አምስት፣ 2007 ዓ.
ም. በኪስዋሒሊ ቋንቋ የተጻፈ አነጋጋሪ የፌስቡክ መልዕክት ለጥፈሃል በሚል ነበር፡፡
የእርሱ መልዕክት ያተኮረው በክላውድስ ቲቪ ላይ ወቅታዊ ጉዳዮችን በሚዳስሰው 360 መርሐ ግብር ላይ የፕሬዚዳንት ማጉፉሊን ያልተጠበቀ የስልክ ጥሪ ማድረግ እና በቀጥታ ስርጭት የመርሐ ግብሩን አቅራቢዎች አመስግነው ለመርሐ ግብሩ ያላቸውን አድናቆት መግለጻቸውን መሠረት ያደረገ ነው፡፡
ነገር ግን በፍለጋ የሚገኙት የኤሚሊ የግል የፌስቡክ ገጽም ሆነ መልዕክቱን ለጥፎበታል ተብሎ የተገለጸው የውይይት ገጽ የፌስቡክ አስተያየት እንዲህ ይነበባል፡፡
የፖለቲካ ትያትር ፣ ይህንን ቂል ሰውዬ እንዴት ከኒሬሬ ጋር ታወዳድራላችኹ?
የእርሱ ጥፋተኛነት ብይን በታንዛኒያ በአንጻራዊነት አዲስ ሊባል በሚችለው ፓርላማው ከህጻናት ጋር ወሲባዊ ድርጊት በግልጽ ሲፈጽም የሚያሳዩ ውጤቶችን፣ ከኮምፒዩተር መሣሪያና ዳታ አጠቃቀም ጋር የተያያዙ ወንጀሎችን፣ የኤሌክትሮኒክ ማንነት ስርቆትን፣ የስፓም መልእክቶችን፣ ዘረኝነትን እና በሌላ ሀገር ሰዎች ላይ ጥላቻን የሚሰብኩ የኮምፒዩተር ውጤቶችን፣ ህገወጥ የኮምፒዩተር ዳታ ወይም ኔትዎርክ ደራሽነትን እና የሐሰት መረጃዎች ህትመትን ለመቆጣጠር በማሰብ በመጋቢት 23፣ 2007 ዓ. ም. ካጸደቀው የሳይበር ወንጀሎችን ለመደንገግ የወጣው አዋጅ ውጤት ነው፡
ምንም እንኳን አዋጁ ከፖለቲከኞች፣ ከማኀበራዊ ሚዲያ ባለሙያዎች እና ከሰብዓዊ መብት አራማጆች ሰፊ ተቃውሞ ቢገጥመውም በአንጻራዊነት ትንሽ ሊባል በሚችል ውይይት እና ክርክር በፓርላማው ጸድቋል፡፡
የቀድሞው ፕሬዚዳንት ጃካያ ኪዌቴም በሰኔ 2007 ዓ. ም. ፈርመው ህግ አድርገውታል፡፡
በተጨማሪም ፖሊስ ወይም መንግስት ስልጣኑን የመስመር ላይ አራማጆችን ወይንም የማኀበራዊ ሚዲያ ተጠቃሚዎችን ለማጥቃት ሊጠቀምበት ይችላል ብለው አስጠንቅቀው ነበር፡፡
ሁለት ታንዛኒያውያን የአዲሱ ህግ የመጀመሪያ ሰለባዎች ሁነዋል፡፡
የ24 አመቱ የዳሬሰላም ቴክኖሎጂ ኢንስቲትዩት ተማሪ የሆነው ቤኔዲክት አንጄሎ ጎናያኒ ‘የሐሰት ወይም በተገቢው አካል ያልረተረጋገጡ’ ውጤቶችን በማሰራጨት ተከሶ ነበር፡፡
የተጠረጠረው ‘የታንዛኒያ የመከላከያ ኃይል ዋና አዛዥ ጄኔራል ዳቪስ ዋሙያንጌ የተበከለ ምግብ በልተው ሆስፒታል መግባታቸውን’ የሚገልጽ ጽሑፍ ፌስቡክ ላይ በመለጠፍ ነው፡፡
በዚያው ወር ሌላው የበየነመረብ ተጠቃሚ ዜጋ ሶስፒተር ጆናስ የታንዛኒያው ጠቅላይ ሚኒስትር ሚዜንጎ ፒነዳ መሆን የሚችሉት የወንጌል ሰባኪ ብቻ ነው” የሚል የፌስቡክ መልዕክት ከለጠፈ በኋላ በየነመረብን አለአግባብ በመጠቀም” በሚል ክስ በዶዶማ ክልል በሚገኝ የመጀመሪያ ደረጃ ፍርድ ቤት ቀርቧል፡፡
ዳሬ ሰላም በሚገኘው ወረዳ ፍርድ ቤት ቀርበው ነበር፡፡
በጥቅምት 2008 ዓ.
መቀመጫውን በአሜሪካን ያደረገው የተቃውሞ ሚዲያ አራማጁ ጃዋር መሐመድ በየደቂቃው እየተከታተለ ከ500 ሺሕ በላይ ተከታይ ባለው በጣም ታዋቂው የፌስቡክ ገጹ ስለተቃውሞው መዘገብ ጀመረ፡፡ ተቃውሞው የተጀመረው መንግሥት አዲስ አበባን በዙሪያው ወደሚገኘው የኦሮሚያ እርሻ መሬቶች ለማስፋፋት ያሰበውን ዕቅድ በማይደግፉ አነስተኛ የተማሪዎች ተቃውሞ ነበር፡፡
የኦሮሚያ ክልል በሕገ መንግሥቱ ራሱን ችሎ እንዲተዳደር የተወሰነለት ትልቁ የኢትዮጵያ ክልል ነው፡፡ በኋላ ግን ባለፉት ዐሥር ዓመታት መንግሥት ላይ ከተደረጉ ተቃውሞዎች ትልቁ እና ተከታታይ የሆነ፣ ብዙ ደም የፈሰሰበት፣ በትንሹ 400 ሰዎች የተገደሉበት፣ በርካቶች የቆሰሉበት እና በሺ የሚቆጠሩ ዜጎች ለእስር ወደተዳረጉበት እንቅስቃሴ ተለውጧል፡፡
ጃዋር በፌስቡክ ካሰራጫቸው ስለተቃውሞው የሚገልጹ የቀጥታ ዘገባዎች ጎን ለጎን የበየነ መረብ ተጠቃሚዎች ከኢትዮጵያ የሚመጡ በርካታ ምስሎች፣ ቪዲዮዎች፣ ጦማሮች፣ ትወታዎችን በተለያዩ የማኀበራዊ ሚዲያ ምኅዳሮች አማካኝነት ተመለከቱ፡፡
ከዐሥርት ዓመታት በላይ የኢትዮጵያ መንግሥት በኦሮሚያ ተቃውሞ የሚያሰሙ ተማሪዎችን በጭካኔ ሲደፈጥጣቸው ቢቆይም እንደ አሁኑ ግን የኢንተርኔቱን ትኩረት አልሳበም ነበር፡፡
በጣም ጥቂት የውጭ ሚድያዎች ዜና አርዕስቶችን እና የአፍቃሬ-መንግሥት ሚዲያዎች ዝምታ እና አሳሳች ዘገባን ተክቶ በይነመረብ ስለ ተቃውሞው መረጃ በማሰራጨት እንደዋና ምንጭነት አገልግሏል፡፡
የጃዋር ፌስቡክ ገጽ እና የትዊተር ቀላቢ ስለተቃውሞው መረጃ የሚሰጥ ኦፊሴል ያልሆነ ኦፊሴላዊ (ይፋዊ ያልሆነ ነገር ግን ይፋዊ ባለሥልጣን) ሆኗል፡፡
ይህም የዳያስፖራ ጸሐፊያን ጃዋርን እንደቁልፍ የኅብረሰተሰቡ አስተሳሰብ እና ክስተቶች ቅርጽ ሰጪ አርገው እንዲወስዱት አድርጓቸዋል፡ ምንም እንኳን እነዚህ የተጣመሩ የተግባቦት ቴክኖሎጂ ውጤቶች በመላው ዓለም የተለመዱ ቢሆንም የበይነመረብ ተደራሽነት ከአምስት በመቶ በታች በሚያንዣብባት ኢትዮጵያ ቅንጦት ናቸው፡፡ ይህ መረጃ ለመጨረሻ ጊዜ እ.
የአሮሞ ተቃውሞ #OromoProtests ያልተቋረጠ ፍሰት መንግሥት የዲጂታል ፍሰቱን ለመገደብ እና ለመዝጋት በርካታ ሙከራዎችን እንዲያደርግ አስገድዶታል፡፡
በትንሹ ላለፉት ሁለት ወራት የማኀበራዊ ሚዲያን የተቃውሞውን ወሬዎች የማጉላት ድርሻ እያደገ መምጣትን ለመግታት እና የበላይነትን ለማግኘት በመንግሥት ይዞታ ሥር የሚገኘው ብቸኛው አገልግሎት አቅራቢ ኢትዮቴሌኮም ትዊተር፣ ፌስቡክ ሜሴንጀር እና ዋትስአፕን ጨምሮ የማኀበራዊ ሚዲያ ምኅዳሮች በኦሮሚያ እንዳይታዩ አግዷል፡፡
በተመሳሳይ ወቅት እንደቫይበር፣ ፌስቡክ ሜሴንጀር፣ ስካይፒ እና ጎግል ሀንጋውት የመሳሰሉ ታዋቂ በኢንተርኔት የሚደረጉ የድምፅ ልውውጦችን (VoIP) ፕሮግራሞችን ማስከፈል እንደሚጀመር አሳውቆ ነበር፡፡
እንደ የአገር ውስጥ ሚዲያዎች ዘገባ ኢትዮቴሌኮም አዲስ የክፍያ መርሐ ግብር መዘርጋት ያቀደው እያንዳንዱ የኢትዮቴልኮምን ኔትዎርክ የሚጠቀም ደንበኛ በሚይዛቸው የስልክ ቀፎዎች ላይ ዳታዎችን የሚቆጣጠሩ እና ምን ምን ዓይነት አፕሊኬሽኖች ቀፎው ላይ እንደተጫኑ የሚገልጹ ቴክኖሎጂዎችን በመጠቀም ነው፡፡
በተጨማሪም ኢትዮቴሌኮም ከኢትዮጵያ ገበያ ያልተገዙ ተንቀሳቃሽ የስልክ ቀፎዎችን እንደሚሰልል፣ እንደሚለይ እና እንደሚያግድ አስታውቋል፡፡
ይህ ሒደት አትዮቴሌኮም ምን ዓይነት ሰነድ ከየትኛው ተጠቃሚ ወደየትኛው ተጠቃሚ እንደሚላክ እና እንደሚደርስ በትክክል ማወቅ ያስችለዋል፡፡
ነገር ግን ያለምንም ማወላወል የኢትዮቴሌኮም ፍላጎት ብቸኛ አገልግሎት ሰጪ መሆኑን ሙሉ በሙሉ ለፖለቲካ ትርፍ እየተጠቀመበት እንደሆነ ያሳያል፡፡
ምንም እንኳን አገሪቱ የበየነ መረብ ስርጭታቸው እጅግ ደካማ ከሆኑባቸው የአፍሪካ አገራት አንዷ ብትሆንም የኦሮሚያ ተቃውሞ #OromoProtests መቀመጫቸውን አሜሪካ ባደረጉት በተለይ ኦኤምኤን እና ኢሳት የኢትዮጵያ ዳያስፖራ ሳተላይት ቴሌቪዥኖች ተከታታይ እና ሙሉ ዘገባዎችን አግኘቷል፡፡
ሁለቱም ቴሌቪዥን ጣቢያዎች ስለአሮሚያ ተቃውሞ #OromoProtests የሚያወሱ ወሬዎችን ከማኀበራዊ ሚዲያዎች በመውሰድ የተንቀሳቃሽ ስልክ አገልግሎት መስተጓጎል ውጪ ለሚኖሩ በሚሊዮኖች ለሚቆጠሩ ኢትዮጵያውያን መልሰው አሰራጭተዋል፡፡
እነዚህን የተቃውሞ ጫፎች በስኬታማት ለመግታት ፓርላማው ጥብቅ የኮምፒዩተር ወንጀልን የሚደንገግ፣ ከተቃውሞ ጋር የተያያዙ የመሥመር ላይ ንግግሮችን ወንጀል የሚያደርግ እና ዲጂታል የተግባቦት መሣሪያን ወደ ዜጎችን መሰለያ መሣሪያነት እንዲያገለግል የበለጠ አሟጦ ለመጠቀም የሚያስችል አዋጅ አፅድቋል፡፡
ስለአዲሱ ሕግ ኤሌክትሮኒክ ፍሮንታየር ፋውንዴሽን በሰጠው የሰላ ትችት እንዲህ ብሏል፡፡
የኢትዮጵያ ዐቃብያነ ሕግ ሕጋዊውን ቴክኖሎጂ መጠቀምን፣ መረጃን ሌላ ሰው እንዳያየው መቆለፍን እና የግላዊነት መጠበቂያ መሣሪዎችን የመጠቀም ዕውቀትን ሽብርተኞችን የመደገፍ ምልክት መሆኑን በፍርድ ቤት በመከራከር ማጠልሸት ከጀመሩ ቆይተዋል… የዕለት ተዕለት እንቅስቃሴን ወንጀል በማድረግ ማንኛውም በበይነመረብ ላይ የተነጋገረ፣ የበይነመረብ ላይ ነጻ ሐሳብን መግለጽን የደገፈ አንድ ቀን የሕጉ ሰለባ እንደሚሆን ያረጋገጠ ነው… ተራ ኢትዮጵያውያን ዜጎች በይነመረብ እንዳይጠቀሙ በማስፈራራት የኢትዮጵያን የቴክኖሎጂ ዕድገት ከጎረቤቶቿ ሌሎች የአፍሪካ አገሮች ብሎም ከቀሪው የዓለም ክፍል የበለጠ በመነጠል ወደኋላ የሚያስቀር ነው፡፡
እንደዘገባዎች አዲሱ አዋጅ የተጣበበው የነበረውን እንደ ሐሳብን በነጻነት የመግለጽ መብት ያሉ ዲጂታል መብቶች የበለጠ የሚያጠብ፣ ወንጀለኛ የሚያደርግ እና ከሥም ማጥፋት ጋር ለተያያዙ የበይነመረብ ላይ ንግግሮች ከባድ ቅጣቶችን የሚጥል ነው፡፡
አዋጁ በተጨማሪ አገልግሎት ሰጪዎች በእነርሱ በኩል የሚያልፍውን ጠቅላላ የመረጃ ልውውጥ ሰንደው በትንሹ ለአንድ ዓመት እንዲያስቀምጡ የሚያስገደድ ነው፡፡
የግልባል ቮይስን የኢትዮጵያን ኦሮሚያ ተቃውሞ #OromoProtests ያንብቡ
በፌስቡክ በስፋት የተጋራ ካርቱን
ባለፈው አርብ ሌሊት (ሐምሌ 8/9 2008 ዓ. ም. ) የተፈጠረውን መንግስታዊ ትርምስ ተከትሎ በመንግስት እና በአብዛኛው ቱርካዊ እንደከሸፈ የተወሰደውን የመፈንቅለ መንግስት ሙከራ የተወሰነው የኢንተርኔት ክፍል አልተቀበለውም፡፡
ሀሽታጉን በመጠቀም የሚጽፉ ሰዎች 160 ሰዎች የሞቱበት፣ፓርላማው በቦምብ የተመታው እና በኢስታንቡል እና አናካራ የጦር ጀቶች በሚያስፈራ ሁኔታ ዝቅ ብለው እና ተጠጋግተው የበረሩት ክስተት የአሁኑ ፕሬዝዳንት ሬኬፕ ጠይብ ኤርዶጋን ቀደሞም የተፈራ እና የተከበረውን የሀገር ውስጥ ፖለቲካ ተጽዕኖውን የበለጠ ለማስፋት እንደተወነው በአማካኝ ያምናሉ፡፡
በአሁን ሰዓት በቱርክ ትዊተር ላይ ትሬንድ እያደረጉ ያሉት የሞት ቅጣት እፈልጋለው” እና መፈንቅለ መንግስት አይደለም፣ ትያትር ነው” ናቸው፡፡
የኦስካር አሸናፊ… ፕሬዝዳንት ኤርዶጋን!
እንደ ሬዎተርስ ብጥብጡ ሙሉ በሙሉ የፈነዳው ወታደሮቹ በሀገሪቱ ትልቋ ከተማ ኢስታንቡል የሚገኘውን የቦስፖረስ ድልድይ መግቢያ መንገዶችን የመዝጋታቸው ዘገባ በኢንተርኔት ከምሽቱ አንድ ሰዓት ተኩል ላይ ሲሰራጭ ነው፡፡
በተመሳሳይ ሰዓት አከባቢ የኢስታንቡል ሁለተኛው ድልድይ በወታደሩ ቁጥጥር ስር ዋለ፡፡
ከግማሽ ሰዓት በኋላ አዲስ የተሾሙት ጠቅላይ ሚኒስትር ቢናሊይ ዪልዲሪም በሚያስታውቅ መልኩ እየተንቀጠቀጡ በተወሰኑ የቱርክ ጦር አባላት አመጽ” እንደተቀሰቀሰ እና አመጹ የፕሬዝዳንት ኤርዶጋን የረጅም ጊዜ የግል ተቀናቃኝ የሆኑት መቀመጫቸውን በአሜሪካ ባደረጉት እስላማዊ መምህር ፈቱላ ጉለን እንደተደገፈ ተናገሩ፡፡
ከዚያ ቀጥሎ ባሉት ሰዓታት የተኩስ ልውውጦች እና ፍንዳታዎች በኢስታንቡል እና በአንካራ ተሰሙ፤ የጦር ሂሊኮፕተሮች እና ኤፍ አስራ ስድስቶች (F16s) በቱርክ ዋና ዋና ከተሞች ሰማይ ላይ ሲራወጡ ታዩ፡፡
ቱርካውያን የበየነመረብ ዜጎች ኢንተርኔት መጠቀም እንደተቸገሩ ዘገቡ፤ እናም ተነልቢር የተባለ የግል የኢንትርኔት ኔትዎርክ አገልግሎት ሰጪ በቱርክ ላሉ ጓደኞቹ” እርስ በርስ እንዲገናኙ ገደብ የሌለው የኢንተርኔት አገልግሎት ሰጠ፡፡
በቱርክ ያላችኹ ጓደኞቻችን፣ ከአሁን ሰዓት ጀምሮ እርስ በርስ እንድትገናኙ ገደብ የሌለው የኢንተርኔት አገልግሎት አግኝታችኋል፡፡
ዋና አዛዥ መሪያቸው ወዲያው ያልታወቀ ወታደሮች የቱርክን መንግስታዊ ቴሌቪዥን ጣቢያን፣ የሲኤንኤን ቱርክ ህንጻን እና ሌሎች ቁልፍ ዜና ማሰራጫዎች ተቆጣጠሩ፡
ሰበር ዜና፣ የወታደሮች ቡድን ሲኤንኤን ቱርክ ወደሚገኝበት ወደ ዶጋን ሚዲያ ደርሰዋል፡፡
በዚህ ትርምስምስ መካከል ጦሩ የመንግስትን ስልጣን እንደተቆጣጠረ፣ ዲሞክራሲያዊ ስርዓት መልሶ እንደሚያሰፍን እና ወታደራዊ ስርዓት እና ሰዓት እላፊ መታወጁን የሚገልጽ መግለጫ አወጣ፡፡
ከኢስታንቡል አየር ማረፊያ ውጪ የተሰለፉ ታንኮችን የሚያሳዩ ምስሎች መውጣት ጀመሩ፡፡
ፌስታይም በተሰኘ የአይፎን ስልክ አፕሊኬሽን ለሀገሪቱ ህዝብ ባደረሱት መልዕክት ህዝብ ወደአውራ ጎዳናዎች እንዲወጣ እና ለዴሞክራሲ እንዲታገል በግልጽ ጥሪ አቀረቡ፡፡
ወደ አውራ መንገዶች ውጡ እናም መልሱንም ስጧቸው” ብለው ተናገሩ፡፡
ህዝቦቻችን ወደአደባባዮች እና ወደ አየር ማረፊያዎች ወጥተው ለዴሞክራሲ እና ለብሔራዊ ዓላማ እንዲቆሙ እጋብዛለው፡፡
ከዚያም ህዝቡ አውራ መንገዶችን ያዘ፤ በብዙ ጉዳዮች ህዝቡ የጦር መኮንንኖችን ላይ የበላይነቱን አሳይቷል፡፡
እንደ ሲኤንኤን የቀጥታ ጦማር የመፈንቅለ መንግስቱ ሙከራው በጠቅላላው ለ161 ሰዎች ሞት፣ ከ1400 በላይ የሚሆኑ ሰዎች መቁሰል እና 2839 ወታደሮች መታሰር ምክንያት ሆኗል፡፡
እናም መንግስት የመፈንቅለ መንግስት አድራጊዎቹ ዕቅድ እንደተቀለበሰ እና በትረ መንግስቱን በሙሉ መልሶ እንደተቆጣጠረ ተናገረ፤ ምንም እንኳን ባብዛኛው በመጓጓት ኤርዶጋን ለትንኮሳ ፖለቲካ ያለውን ውዴታ ቢረዱም በርካታ ቱርካውያን በሀገሪቱ የመፈንቅለ መንግስት ሙከራ እንደተካሄደ ድምዳሜ ላይ ደረሱ፡፡
ይህንን አትቀበሉት፡፡
ይህንን ነገር በ300 የቀጥታ ስርጭት ብቻ በቀላሉ ልትተውነው አትችልም፡፡
ከመፈንቅለ መንግስቱ በፊት ኤርዶጋን የቱርክን ዴሞክራሲ የገደል አፋፍ ላይ አደረሰው፤ እነዚህ መፈንቅለ መንግስት ያካሄዱ መኮንኖች ዴሞክራሲን ወደገደሉ ገፈተሩት፡፡
ባለፉት ጥንድ የመጨረሻ ሳምንታት በቱርክ የታጠቀ ጦር ውስጥ የሚገኙ በርካታ ከፍተኛ ሹማምንት በክረምቱ መጨረሻ በግዴታ ጡረታ እንዲወጡ እንደሚደረግ የሚያወሩ አሉባልታዎች ሲናፈሱ ነበር፡፡
የትላንትና ማታው እንቅስቃሴ የእነዚህ መኮንኖች ቡድን የተደራጀ ሙከራ ይሆናል ብዬ ገምቼ ነበር፡፡
በመፈንቅለ መንግስቱ ሙከራ የተስተዋለው የታወቀ ቀላል ዝግጅት ማነስ እና ብቁ ያለመሆን የሴራ ንድፈሐሳብ ወይም የተተወነ ‘ቀድሞ የተጠና ትዕይንትን’ ትያትራዊነትን ሳይዘወተር መብራራት ይችላል፡፡ ጁንታው ተዘጋጅቷል፣ ቢያንስ መፈንቅለ መንግስት የማካሄድ ሐሳብ አለ፣ ዜናው በዚያም ሆነ በዚህ ይሾልክና አሉባልታ በአከባቢው ይናፈሳል፡፡
አንዳንድ መንግስታት መረጃው ይደርሳቸዋል፡፡
ባለፈው ሳምንት የኤርዶጋን መጥፋት እንደገናም ባለፉት ጥቂት ቀናት ውስጥ በአያሌ የውጭ ኢምባሲዎች አከባቢ የታየው የጋለ ስሜት ለአሉባልታዎቹ አስተዋጽኦ አድርገው ሊሆን ይችላል፡፡
መንግስት በቅድመ ጥንቃቄ ምቾት ውስጥ በመሆን እና የጁንታውን ውስኑነት በመረዳት መፈንቅለ መንግስቱን መሳሪያ በማድረግ እና በመጠቀም ለራሱ ፍላጎት ሊጠቀምበት በጣም ይችላል፡፡
ምናልባትም ጁንታውን በሙሉ በእንቅስቃሴ ላይ እንዳለ ለመያዝ አቅደው ይሆናል፣ ይህም ጉዳዩን የበለጠ የተከፈተ እና የተዘጋ ያደርገዋል፡፡
ምናልባትም ጁንታው ምስጢሩ እንዳፈተለከበት እንዳወቀ ግልጽ ይሆንና በምላሹም የመጨረሻ ምርጫቸውን ለመጠቀም ያለጊዜው እርምጃ በመውሰድ ራሳቸውን ለማዳን የትላንትናውን ምሽት ቁማር ተጫውተው ሊሆን ይችላል፡፡
መፈንቅለ መንግስቱ ለምን ቀልድ እንደመሰለ እጅግ በጣም ምክንያታዊው ትንታኔ ይህ ይመስለኛል፡፡
ኤርዶጋን ከአደጋው በኋላ ያለውን ትርምስምስ እንደ ፈጣሪ ጥብቆትን መመልከቱ እጅግ በጣም ትክክል ይመስለኛል፡፡
ይህ የመፈንቅለ መንግስት ሙከራ በተሻለ ጊዜ አልመጣም፡፡
መቶ ሰማንያ ዲግሪ የዞረው የውጭ ፖሊሲ፣ ወደ ሶርያ በመግባት የተሰራው ስህተት፣ በፓርቲው ውስጥ ያለው ታላቁ ማስወገድ፣ የሶርያ ስደተኞች ጉዳይ እነዚህ ሁሉ ፓርቲውን እርስ በርሱ ከመደጋገፍ እና መተባበር አስወጥተው ከመቼውም ጊዜ ያነሰ ሲያደርጉት ኤርዶጋንን ደግም ከመሰረቱ የተነጠለ ሆኖ ነበር፡፡
ይህ ደግሞ ኤርዶጋንን በሀገር ውስጥ ፖለቲካ ወሳኝ ድል ያጎናጽፈዋል፡፡
አሁን ለአንድ ተጨማሪ ጊዜ ድል አድራጊ መሪ ሆኗል፣ ከጦርነት ዘመቻ የተመለሰ፡፡
ኤርዶጋንም በድጋሚ በትክክል የተቃኘ እና በአምላክ የተሰጠ እና የሚ’መራ መሪ መሆንን በእጁ ያስገባል፡፡
እርግጥ ነው ይህን ዝና እና ክብር አሟጦ እንደሚጠቀምበት የሚያጠራጥር አይደለም፡፡
ይህ የከሸፈ መፈንቅለ መንግስትም የስኬታማነት ገጽ አለው፡፡
ግና ትርምስምሱን በማሰብ ደግሞ በርካታ ገጾች እንደሚኖሩት መገመት እንችላለን፤ ይህ ደግሞ በትክክል ለቱርክ ዜጎች ሸክም እና ጨቋኝ የሚሆናቸውን የሚያረጋግጡ ናቸው፡፡
በ1960፣ 1980 እና 1997 በተደረጉ መፈንቅለ መንግስታት ጉዳት ደርሶባታል፡፡
የኤርዶጋን እና የወግ አጥባቂው ፓርቲው ፍትሕ እና ልማት ፓርቲ መነሳት በድህረ-እስራ ምዕቱ ዘመን ጦሩ በሀገር ውስጥ ፖለቲካ የነበረውን ድርሻ በመገዝገዝ አዳክሞታል፡፡
ህገ መንግስቱን ለመለወጥ ያላቸውን ተነሳሽነት በተደጋጋሚ ያሳዩት ኤርዶጋን በቱርክ ታሪክ ከነበሩ እጅግ በጣም ብርቱ እና ከፍተኛ ጉጉት ካላቸው መሪዎች አንዱ ተደርጎው በሰፊው ይታያሉ፡፡
ምንም እንኳን ፓርቲው ሲጀምር ለአስር ዓመታት የተመነደገ የኢኮኖሚ ዕድገትን በማረጋገጥ ዝነኛ ቢሆንም የመንግስት ውሳኔን ተከትሎ ወደ ጎረቤት ሶርያ ግጭት መዝፈቁ እና በምስራቁ የሀገሪቱ ክፍል አስርት ዓመታት እድሜ ያስቁጠረው የኩርዱሽ አማጽያን ጋር ያለው ግጭት ማባባሱ ሀገሪቱን ወደ ጦርነት እና ወደማያስተማምን ሁኔታ ጠምዟታል፡፡
የጤና ጥበቃ ምኒስትሩ ዶ/ር ቴድሮስ አድሃኖም ገብረየሱስ እኤአ በ2012ቱ የለንደኑ የቤተሰብ ምጣኔ ጉባዔ ላይ ንግግር ሲያደርጉ።
አባል አገራት ከመጨረሻዎቹ እጩዎች አንዳቸውን ለመምረጥ ድምፅ ከሚሰጡበት ጥቂት ሳምንታት አስቀድመው፣ አንዳንድ ኢትዮጵያውያን ተሰናባቿን የዓለም ጤና ድርጅት ጠቅላይ ሊቀመንበር ማርጋሬት ቻን ፉንግ ፉ-ቹን ለመተካት የታጩት ቴድሮስ አድሃኖም ላይ የመረረ ዘመቻ እያደረጉ ነው።
የቀድሞው የኢትዮጵያ የውጭ ጉዳይ እና የጤና ጥበቃ ሚኒስትር ቴድሮስ፣ ከፓካስታናዊዋ ሳንያ ኒሽታር እና እንግሊዛዊው ዴቪድ ናባሮ ጋር ለጠቅላይ ሊቀመንበርነቱ ባለፈው ጥር ወር ከብዙ ተፎካካሪዎች መካከል ተሳክቶላቸው የወጡ ሦስት ዕጩዎች አንዱ ናቸው።
ጠቀም ያለ የገንዘብ ድጋፍ የተደረገለት ቅስቀሳ እያደረጉ ያሉት ዶ/ር ቴድሮስ፣ በውድድሩ ጥሩ ዕድል ያላቸው ተደርገው ይቆጠራሉ።
ቀድሞ በአፍሪካ ኅብረት ተቀባይነት ያገኘው እጩነታቸው ባለፈው ሳምንት ደግሞ የእንግሊዝ የዓለምዐቀፍ ልማት የቀድሞው ዋና ጸሐፊ አንድሩ ሚሼልን ተቀባይነት አግኝተዋል።
ነገር ግን ከገዛ ዜጎቻቸው ቁጣን የቀላቀለ ተቃውሞ ተጋርጦባቸዋል።
በአገራቸው ጉዳይ በአገሪቱ መንግሥት እንደተገለሉ የሚሰማቸው ኢትዮጵያውያን የሕዝቡን ሳይሆን የአምባገነኖች ስብስብ የሆነውን የኢትዮጵያ አመራር ነው የሚወክሉት የሚል መከራከሪያ በማቅረብ አቶ ቴድሮስ እንዳይመረጡ በኢንተርኔት ላይ ዘመቻ ጠንካራ ዘመቻ እያካሔዱ ነው።
ከሐዘን የከበደ ስላቅ።
በ#ኢትዮጵያ የሰው ዘር ላይ ለተፈፀመ ወንጀል ተጠያቂ የሆኑት ሰው ለ#ዓለም የጤና ድርጅት ጠቅላይ ሊቀ መንበርነት እየተወዳደሩ ነው።
#ቴድሮስ_እንዳይመረጡ — ክሩቤል ተሾመ (@kiruskyy) April 28, 2017
በ#ኢትዮጵያ የሰው ዘር ላይ ለተፈፀመ ወንጀል ተጠያቂ የሆኑት ሰው ለ#ዓለም የጤና ድርጅት ጠቅላይ ሊቀ መንበርነት እየተወዳደሩ ነው።
በጉዳዩ ላይ የሚደረጉ ንግግሮችን ለማቀናጀት እንዲመቻቸው ትዊተር ላይ #NoTedros4WHO (ቴድሮስ እንዳይመረጡ) በሚል ሀሽታግ ዘመቻ አድርገዋል።
ሰዎች በኢትዮጵያ መንግሥት ውስጥ የነበረውን ድርሻ እንዲረዱ ለማድረግ፣ ዶ/ር ቴድሮስን በብቃት ማነስ፣ በውሸት መረጃ አቅራቢነት እና ስኬቱ በሐሰት የተጋነነ መሆኑን የሚያጋልጡ ዝርዝር ጥናት አጋርተዋል።
ከሁለቱ ተፎካካሪዎች ጋር የዶ/ር ቴድሮስ ምስል ኤክስ ተደርጎበት በኢንተርኔት ሲዘዋወር የነበረ ምስል።
ከትዊተር ላይ የተገኘ።
ምንም እንኳን የተቃውሞ ዘመቻዎቹ የማሸነፍ ዕድላቸውን ይቀንሰዋል ተብሎ ቢሰጋም፣ የመንግሥት ሰዎች እጩነታቸውን በመደገፍ ዘመቻ እያካሔዱ ነው።
እኤአ ከሚያዝያ 2014 ጀምሮ በኢትዮጵያ የተካሔደው ሕዝባዊ ተቃውሞ የኃይል ምላሽ የሰጠውን መንግሥት ፈትኖታል።
የሰብኣዊ መብቶች ታዛቢ ቢያንስ 800 ሰዎች መሞታቸው እና ብዙ ሺሕ ተቃዋሚዎች እና በመቶዎች የሚቆጠሩ እምቢተኞች መታሰርና፣ መሰቃየታቸውን ገልጿል።
እኤአ ከጥቅምት 2016 ጀምሮ በዓለም እጅግ ከባድ ከሆኑት የዕቀባ መመሪያዎች መካከል አንዱን በአስቸኳይ ግዜ አዋጅ ደንግገዋል።
የዘውግ ፖለቲካ ሚና
አንዳንድ ተቺዎቻቸው የዶ/ር ቴድሮስን መታጨት የሚቃወሙት የብቃት ማነስ አለባቸው በሚል ነው።
ነገር ግን አብዛኛውን የመረረ ተቃውሞ የሚመራው የዘውግ ፖለቲካ ነው።
ዶ/ር ቴድሮስ ፒኤችዲያቸውን የያዙት በማኅበረሰብ ጤና ከኖቲንግሃም ዩኒቨርስቲ ነው።
የመጀመሪያ ዲግሪያቸውን በባዮሎጂ ከአስመራ ዩንቨርስቲ፣ ከዚያም ከለንደን ዩንቨርስቲ የማስትሬት ድግሪያቸውን በኢሚዩኖሎጂ ኦቭ ኢንፌክሺየስ ዲዚዝስ ሠርተዋል።
ምንም ያህል በትምህርት ብቁ ቢሆኑ እንኳ፣ ሰዎች የዶ/ር ቴድሮስን ሥም ሲሰሙ የሚመጣባቸው የኢትዮጵያ መንግሥት የገደላቸውን ሰዎች፣ የታሰሩ በሺሕ የሚቆጠሩ ተቃዋሚዎች እና የተሰቃዩ እምቢ ባዮች ምስል ጋር ተያይዞ ነው።
ረዥም የሥልጣን ጉዟቸው የጀመረው እኤአ በ1991 ፒኤችዲአቸውን እንደያዙ የትግራይ ጤና ቢሮ መሪ ተደርገው ሲሾሙ ነው።
በሁለት ዓመት ውስጥ፣ ራሳቸውም የትግራይ ተወላጅ የሆኑት የቀድሞ ጠቅላይ ሚኒስትር መለስ ዜናዊ የአገሪቱ የጤና ጥበቃ ሚኒስትር አድርገው ዶ/ር ቴድሮስን ሾሟቸው።
እኤአ በ2012 አቶ መለስ ሲሞቱ ዶ/ር ቴድሮስ የውጭ ጉዳይ ሚኒስትር ተደርገው ተሾሙ።
ትግራይ በብሔር ከተከፋፈሉት ዘጠኝ የፌዴራሉ ክልሎች አንዷ ነች።
ባለፉት 26 ዓመታት፣ የትግራይ ልኂቃን ወታደራዊ፣ የስለላ እና የኢኮኖሚ ጉዳዮችን በበላይነት መቆጣጠር በመቻላቸው የኢትዮጵያ ፖለቲካዊ ጉዳዮች ላይ ማዕከላዊ ስፍራ ወስደዋል።
ምንም እንኳ የሕዝብ ብዛታቸው ከ6% ባይበልጥም፣ የትግራይ ልኂቃን ሁሉንም የመከላከያ፣ ስለላ እና ሌሎች ጠቃሚ ተቋማት የኃላፊነት ቦታዎች ተቆጣጥረዋል።
ይህ ተደምረው የኢትዮጵያን ሕዝብ 65% በሚሸፍኑት የኦሮሞ እና የአማራ ልኂቃን ዘንድ የሁልጊዜ የቅሬታ ምንጭ ሆኖ ቆይቷል።
የኢትዮጵያ መንግሥት አምባገነናዊ ዘዴዎችን የሚጠቀም ሲሆን፣ የፖለቲካ ምኅዳሩም ዝግ ነው፤ ነገር ግን እንደ አሜሪካ እና እንግሊዝ ያሉ ትላልቅ አገራትን ድጋፍ ይቀበላል።
በዓለምዐቀፍ መድረክ የአገርውስጥ አለመግባባት
የዶ/ር ቴድሮስ እጩነት የገጠመው ጠንካራ ተቃውሞ የኢትዮጵያ የፖለቲካ ትግል በዓለምዐቀፍ አደባባይ መንፀባረቅ መጀመሩን ይጠቁማል።
ይህ በአንድ በኩል፣ የዓለምዐቀፉ መድረክ በአገር ውስጥ የተነፈገው የፖለቲካ ምኅዳር ምትክ መሆኑንም ያሳያል።
ዛሬ አፕሪል 28፣ በአውሮፓ ሰዐት 18:00 እና በዋሽንግተን ዲሲ 12:00 ከሰዐት በኋላ እንዲሁም በእንግሊዝ ሰዐት 17:00 ሰዐት ላይ የትዊተር ዘመቻ ይኖራል።
com/YIXHJjErwB — ናትናኤል መኮንን (@NatnaelMekonne7) April 28, 2017 ዛሬ አፕሪል 28፣ በአውሮፓ ሰዐት 18:00 እና በዋሽንግተን ዲሲ 12:00 ከሰዐት በኋላ እንዲሁም በእንግሊዝ ሰዐት 17:00 ሰዐት ላይ የትዊተር ዘመቻ ይኖራል።
እኤአ በ2015ቱ የዓለም የአካባቢ ቀን የአሜሪካ ኤምባሲ ስፖንሰር ያደረገው የተማሪዎች ወርክሾፕ ላይ የመክፈቻ ንግግር ያደረገው ቴዲ አፍሮ።
ፎቶ የአሜሪካ ኤምባሲ፣ አዲስ አበባ CC BY-ND 2.
የቴዲ አፍሮ አልበሞች ጭብጥ የሚያጠነጥነው የዘውግ ድንበሮችን የተሻገረ አገርዐቀፍ ኅብር፣ አንድነት እና ፍቅር ለማምጣት የመጣር አስፈላጊነት ላይ ያተኩራሉ።
አማርኛ እና ኦሮምኛ ቀይጦ በሚዘፍንበት አንድ ዜማው አገርኛውን መሰንቆ ከአኮስቲክ ጊታር፣ ቤዝ ጊታር እንዲሁም ድራም ጋር አዋኅዶ የተጠቀመው አንድ ምሳሌ ነው።
አና ኛቱ - ለኔ ያርገው - ቴዲ አፍሮ አፋን ኦሮሞን ከሬጌ ጋር ቀይጦ ተጫወተው።
- ብሥራት ተሾመ - ሜይ 2, 2017
አድናቂዎቹ እና ተቺዎቹ በዝናው፣ በግጥሞቹ እና ሌላው ቀርቶ በሲዲ ሽፋን ምስሉ ሳይቀር ወይ ውዳሴ ወይ ነቀፋ ሰንዝረዋል።
ኢትዮጵያ የሚለው አልበሙ የዛሬ ሦስት ሳምንት ከተለቀቀ ወዲህ በማኅበራዊ ሚዲያዎች የተካሔደው አብዛኛው ክርክር ስለ ቴዲ የፖለቲካ ዘፈኖች ነበር።
የኢትዮጵያ ባለሥልጣናት የጋዜጠኝነትም ይሁን ባሕላዊ የፖለቲካ መልዕክቶችን በማፈን ይታወቃሉ።
በተለይ "ጃ ያስተሰርያል" የተባለው አንዱ ገላጭ ዘፈኑ በኢትዮጵያ የፖለቲካ ተቀናቃኞች መካከል የእርቅ ጥሪ የሚያደርግ፣ ቀዳማዊ ኃይለሥላሴን የሚያወድስ ወይም ደግሞ የኢትዮጵያ መንግሥት ቃሉን ባለመጠበቁ የሚወቅስ ተደርጎ ሊወሰድ ይችላል።
ብዙዎች ይህንን ዜማ ከድኅረ 1997ቱ ምርጫ ቀውስ ጋር ስለሠመረላቸው የመንግሥት ተቃውሞ መዝሙራቸው አድርገውታል።
በኢትዮጵያ ታሪክ፣ ብዘዎች የሚቀበሉት ርዕዮተ ዓለም የባሕሎች ውኅድ፣ የዘውግ መደጋገፍ ያለበት 3000 ዓመታት የዘለቀ የዘመናዊነት ፕሮጀክት ብሔራዊ "አሰባሳቢ ታሪክ" ውጤት እንደሆነ ነው። ነገር ግን ይህ ፕሮጀክት በ1983፣ በእርስ በርስ ጦርነት እንዲቋረጥ ተደርጓል።
ለመንግሥት ደጋፊዎች እና ለዘውግ ብሔርተኞች ቴዲ መሰሪ ሆኖ ነው የሚታያቸው።
ዮናታን ተስፋዬ።
ፎቶ በኢያስፔድ ተስፋዬ (@eyasped) ትዊተር ላይ የተለጠፈ
ይሄ ሳምንት በኢትዮጵያ፣ ሁለት ታዋቂ የሰብኣዊ መብት ተሟጋቾች ገዢውን መንግሥት በመተቸታቸው በፌስቡክ "የማነሳሳት" ክስ ረዘም ያለ የእስር ቅጣት የተጣለባቸው ሳምንት ነው።
ግንቦት 17፣ ዮናታን ተስፋዬ በዘጠኝ የፌስቡክ ጽሑፎቹ መንግሥትን የሚቃወሙ አመፆችን "አነሳስተሃል" በሚል የስድስት ዓመት ከስድስት ወር እስር ቅጣት ብይን ተላልፎበታል።
ሰበር ዜና: የኢትዮጵያ ፌዴራል ፍርድ ቤት የቀድሞው የሰማያዊ ፓርቲ የሕዝብ ግንኙነት ኃላፊ ዮናታን ተስፋዬ ላይ በሽብር የ6 ዓመት ከ3 ወር የእስር ቅጣት አስተላለፈበት።
ከ2008 ጀምሮ የኢትዮጵያን ገዢ ፓርቲ ያስጨነቀውን ተቃውሞ ተከትሎ፣ የ30 ዓመቱ ይህ የመብቶች አራማጅ ተቃውሞውን በይፋ ሲገልጽ ነበር።
ዮናታን በ2008 በገዛ ፈቃዱ ከመሰናበቱ በፊት ለታዋቂው ተቃዋሚ፣ የሰማያዊ ፓርቲ የሕዝብ ግንኙነት ኃላፊ በመሆን አገልግሏል።
ዮናታን የተከሰሰባቸው ዘጠኝ የፌስቡክ ጽሑፎቹ ለተቃዋሚዎቹ አጋርነትን ከማሳየታቸውም ባሻገር፣ ለግልጽ ውይይት የሚጋብዙ እና ደም አፋሳሽ አመፅ እንዲቆም ጥሪ የሚያደርጉ ነበሩ።
ዮናታን ላይ የቅጣት ብይን ከመተላለፉ አንድ ቀን አስቀድሞ፣ የቀድሞ ባልደረባው ጌታቸው ሽፈራው ላይ በፌስቡክ የውስጥ መስመር በተለዋወጠው መልዕክት ሳቢያ አመፅ ለማነሳሳት በመሞከር የጥፋተኛነት ፍርድ ተላልፏል።
የተቃዋሚው ጋዜጣ ነገረ ኢትዮጵያ ዋና አዘጋጅ የነበረው ጌታቸው የአንድ ዓመት ከስድስት ወር የእስር ቅጣት ተላልፎበታል፦
ሰበር ዜና - የኢትዮጵያ ፍርድ ቤት የነገረ ኢትዮጵያ ጋዜጣ ዋና አዘጋጅ ላይ እስካሁን የታሰረውን ያህል፣ የ1 ዓመት ከ6 ወር የእስር ቅጣት ብይን አስተላለፈ።
የፌስቡክ መልዕክት ልውውጡ በ2004 የቀድሞው ጠቅላይ ሚኒስትር መለስ ዜናዊ በዋሽንግተን ዲሲ ከተማ ሲምፖዚየም ላይ ንግግር ሲያደርጉ የተከሰተባቸውን የማደናቀፍ ገጠመኝ የሚገልጽ ነበር። ጌታቸው በጻፈው መልዕክት ውስጥ በኢትዮጵያ የፖለቲካ ምኅዳሩ ስለጠበበ፣ ባለሥልጣናቱን በትላልቅ መድረኮች ማደናቀፍ መደበኛ ስልት መሆን አለበት” ብሏል።
እነዚህ እምብዛም ከማይታወቁ ነገር ግን የመሬት መብት ጥበቃ እና ሌሎችም መሠረታዊ መብቶችን ጥየቃ የሚደረጉ ተቃውሞዎችን በአገዛዙ በኃይል የማስቆም ዘመቻ ተጠቂ ከሆኑ ዜጎች ጥቂቶቹ ናቸው።
እንደ ሰብኣዊ መብቶች ታዛቢ፣ 800 የፖለቲካ ተቃዋሚዎች በኢትዮጵያ ፖሊስ እጅ ሲገደሉ ሌሎች በሺዎች የሚቆጠሩ ደግሞ ታስረው፣ የማሰቃየት ተግባር ተፈፅሞባቸዋል።
ፌስቡክ እና ሌሎች የማኅበራዊ ሚድያ መድረኮች በኢትዮጵያ ባለሥልጣናት እና ተቃዋሚዎች መካከል የመገናኛነት ማዕከላዊ ሚና እየተጫወቱ ነው።
የኢትዮጵያ ባለሥልጣናት በሚያዝያ 2006 ጀምሮ እስካሁን ለዘለቀው የተቃውሞ ማዕበል ማኅበራዊ ሚዲያን ይወቅሳሉ።
በጥቅምት ወር 2009 የታወጀውን የአስቸኳይ ግዜ አዋጅ ተከትሎ፣ ፌስቡክ በኢትዮጵያ እንዳይታይ ታግዷል።
ምንም እንኳ ትክክለኛ ቁጥራቸውን ማወቅ ባይቻልም፣ ብዙ ደርዘን እስረኞች የፌስቡክ ጽሑፍ በመውደዳቸው፣ በመጻፋቸው ወይም በማጋራታቸው ብቻ ለፍርድ እየቀረቡ ነው።
ሌሎች ደግሞ ከዳያስፖራ ተቃዋሚዎች ጋር በግል መልዕክት በመለዋወጣቸው ነው የታሰሩት።
የኢትዮጵያ ባለሥልጣናት እስረኞቹን የፌስቡክ የይለፍ ቃሎቻቸውን በመቀበል የሚመሠርቷቸው ክሶች እየተለመዱ መጥተዋል።
አንዳንዴ፣ ዜጎች ምንም ክስ ሳይመሠረትባቸው ይታሰሩና የፌስቡክ የይለፍ ቃላቸውን እንዲሰጡ ተገደው፣ ባለሥልጣናቱ ከብርበራው በሚያገኙት ክስ ይመሠረትባቸዋል።
ፖሊስ የመብት አራማጆችን ካሰረ በኋላ የፌስቡክ የይለፍ ቃላቸውን በመቀበል በሚያደርገው ብርበራ፣ የግል የመልዕክት ልውውጦቻቸውን ጠቅሶ ክስ ይመሠርትባቸዋል።
ጌታቸው "አመፅ የማነሳሳት" ክስ የተመሠረተበት ከታሰረ በኋላ የፌስቡክ የተጠቃሚ ሥሙን እና የይለፍ ቃሉን እንዲሰጥ ከተገደደ በኋላ ነው።
የግል የመልዕክት ልውውጡ የክስ ማስረጃ ተደርገው ፍርድ ቤት ቀርበውበታል።
ፍርድ ቤቱ ምንም ወሰነ ምን፣ የዮናታን እና ጌታቸው ወዳጅ ዘመዶች ቁርጣቸውን አውቀው ለቀጣዩ ትግል ለመዘጋጀት ሒደቱ ቶሎ እንዲጠናቀቅ ፈልገዋል።
ነገር ግን የፍርድ ሒደቱ፣ እንደሌሎች ብዙ የፍርድ ቤት ሒደቶች ሁሉ ዘግይቷል።
በኢትዮጵያ ጋዜጠኞችን እና ጦማሪዎችን የሚያካትቱ የፍርድ ሒደቶች ከሌሎች ጉዳዮች የባሰ ረዥም ጊዜ መውሰዳቸው ያልተለመደ ነገር አይደለም።
ይህ፣ ለተከላካዮቹ መሰላቸትን እና ለወዳጆቻቸው መንገላታት መንስዔ ነው።
ዮናታን እና ጌታቸው ፍርዱን ከመቀበላቸው በፊት ሁለቱም በወኅኒ 18 ወራት አሳልፈዋል።
ቢያንስ ደርዘን ለሚያህል ጊዜ ፍርድ ቤት ቀርበዋል።
የፌስቡክ ገጾቻቸው በባለሥልጣናት እጅ ወድቀዋል።
አንዳንዴ ዳኞቹ ሳይቀርቡ ይቀራሉ፣ አንዳንዴ ደግሞ ፖሊስ እስረኞቹን ሳያቀርብ በመቅረት ጉዳዩ ለ18 ወራት ተንጓትቷል።
ፌስቡክ ለኢትዮጵያ የመብት አራማጆች የሰብኣዊ መብቶች ጥሰትን ለማጋለጥ እና ለመመዝገብ ወሳኝ መድረክ ሆኖላቸዋል።
ይህም፣ የዮናታን እና ጌታቸውን ጉዳይ ለኢትዮጵያውያን አጥንት ድረስ ዘልቆ የሚሰማ እንዲሆን ያደርገዋል።
ሳኡዲ ያሉ ኢትዮጵያውያን በኤምባሲያቸው ውስጥ ያለው ቀርፋፋ አሠራር ላይ ያላቸውን ቅሬታ ከሚያሳይ የኢትዮትዩብ ቪዲዮ ሪፖርት ላይ የተወሰደ ምስል።
በሳኡዲአረቢያ ተሰደው የሚሠሩ በሺሕዎች የሚቆጠሩ ኢትዮጵያውያን የገልፏ አገር ግማሽ ሚሊዮን የሚጠጉ ኢትዮጵያውያንን አሽጋ ከመመለሷ በፊት መውጫ ቪዛቸውን ለማግኘት እንዲችሉ የሚያስችላቸውን ሰነድ በተቀላጠፈ ሁኔታ እንዲያዘጋጅላቸው መንግሥትን እየለመኑ ነው።
ሳኡዲ አረቢያ ፈቃድ የሌላቸው ስደተኛ ሠራተኞች አገሯን ለቀው እንዲወጡ የዘጠና ቀን የእፎይታ ግዜ ከሰጠች 3 ወር ሊሞላት ነው።
ሳኡዲአረቢያ እና ጎረቤቷ ኳታር ከአገራቸው የሚወጡ ስደተኛ ሠራተኞች የመውጫ ቪዛ እንዲይዙ ከሚያስገድዱ ጥቂት የዓለማችን አገራት ውስጥ ናቸው።
ቪዛውን ለማግኘት ደግሞ መሟላት ያለባቸው ሰነዶች አሉ።
ዳያስፖራ ተቀማጩ የኢትዮጵያ ሳተላይት ቴሌቪዥን (ኢሳት) የሚከተለውን ተናግሯል:
የሳኡዲ ባለሥልጣናት ሕጋዊ ፈቃድ የሌላቸው ሠራኞች አገሪቱን ለቀው እንዲወጡ ከተናገሩ ጀምሮ፣ ሳኡዲአረቢያ የሚገኘው የኢትዮጵያ ኢምባሲ ወደ አገራቸው እንዲመለሱ እርዳታ እንዳላደረገላቸው በመናገር ስደተኞቹ ጠንካራ ወቀሳ እያቀረቡ ነው።
የ90 ቀኑ የእፎይታ ግዜ ከማለቁ ሳምንት በፊት እና ወራት ከፈጀ ቢሮክራሲያዊ መዘግየት በኋላ፣ ኤምባሲው 80 ሺሕ ኢትዮጵያውያን ብቻ በሕጋዊ መንገድ የመውጫ ቪዛ የሚያስገኝላቸውን ሰነድ መስጠት ችሏል።
400 ሺሕ ከሚገመቱ በሳኡዲአረቢያ ያልተመዘገቡ የኢትዮጵያ ስደተኞች መካከል፣ 80 ሺሕ ጥቂት የበለጡት ብቻ "የመውጫ ቪዛ አግኝተዋል"፤ የእፎይታ ግዜው በ11 ቀናት ውስጥ ያልቃል። - አዲስ ስታንዳርድ
750 ሺሕ ኢትዮጵያውያን ስደተኞች በሳኡዲአረቢያ እንደሚኖሩ ይገመታል። ከነዚህ ውስጥ ብዙዎቹ የሥራ ፈቃድ የላቸውም።
ኢትዮጵያውያን ወደ ሳኡዲአረቢያ በተለያዩ መንገዶች ይገባሉ።
ጥቂቶች ፈቃድ አግኝተው በፕሌን ወደአገሪቷ ሲገቡ፣ ብዙዎቹ ግን በአስኮብላዮች ታግዘው በመሬት ወደአገሪቷ ይዘልቃሉ።
ሙስሊሞች ወደመካ የሚያደርጉትን ሒጅራ አስታከው በመሔድ በዚያው የሚቀሩም አሉ።
እስካሁን 30 ሺሕ ስደተኞች ወደ ኢትዮጵያ ተጓጉዘዋል።
ነገር ግን የአሁኑ ወደ አገር ቤት የመመለስ ዘመቻ ፍጥነት ሲታይ የእፎይታ ግዜው ካለቀ በኋላም ቢሆን ብዙዎቹ ስደተኞች ሳኡዲአረቢያ ይቆያሉ።
የሳኡዲ ባለሥልጣናት ሐምሌ 3 ጀምረው ሐሰሳ በማድረግ ስደተኞቹን ወደ አገር ቤት አስገድደው ይመልሷቸዋል።
በ2006 የሳኡዲ ባለሥልጣናት ተመሳሳይ እርምጃ ሲወስዱ፣ ኢትዮጵያውያን እስከሞት የሚዘልቅ አካላዊ ጥቃት ከደረሰባቸው ውስጥ ነበሩ።
ወደ ኢትዮጵያ ሊመለሱ ማቆያ እስር ቤት የታሸጉት ስደተኞች ጥሩ መጠለያና ምግብ አልቀረበላቸውም ነበር።
በ2006ቱ አስገድዶ የመመለስ ዘመቻ ግዜ፣ ኢትዮጵያውያን ማኅበራዊ ሚድያን በመጠቀም ሳኡዲአረቢያ ላይ ያላቸውን ተቃውሞ አስተባብረው ነበር።
ከዚህ አስቸጋሪ ሁኔታ በተቃራኒ እና የኢትዮጵያ መንግሥት በፍጥነት ተመላሾችን ለማደላደል ከሚሰጠው ቃል በተቃራኒ አገሪቱ ውስጥ ባለው ውሱን የኢኮኖሚ ዕድል ሳቢያ ወደ ኢትዮጵያ መመለስ የማይፈልጉ ስደተኞችም አሉ።
ጥቃት ሊደርስባቸው እንደሚችል እያወቁ ብዙ ኢትዮጵያውያን ወደ አገር ቤት ለመመለስ ፍላጎት አለማሳየታቸው ያስደነግጣል።
ሠራተኞቹ ስለ ወደፊቱ ሕይወታቸው ሲጨነቁ፣ የኢትዮጵያ መንግሥት በኢትዮጵያ አየር መንገድ ለሚመለሱ ስደተኞች የመሳፈሪያ ዋጋውን በግማሽ ለመቀነስ እና ከተመለሱ በኋላ ወዲያው በሥራ ለማደላደል ቃል እየገባ ነው።
ነገር ግን ቃል ለብዙዎች ይህ የውሸት ቃል ኪዳን ነው።
በዩቱዩብ ከ200,000 በላይ ተመልካች ያገኘው የተፈሪ መኮንን የሐዘን ዜማ ላይ የተወሰደ የስክሪን ፎቶ።
ባለፈው ዓመት፣ የመብት አራማጆች "የእምቢተኝነት ዘፈኖች" የሚሏቸው ዜማዎች የኢትዮጵያን የበሬ ግምባር የምታክል የበይነመረብ መስክ አጥለቅልቀዋታል።
ነገር ግን የፖለቲካ ዘፈኖቹ የሕዝቡን ቀልብ በይነመረብ ላይ መሳባቸውን ሲመለከቱ፣ ባለሥልጣናቱም የተለያዩ የማፈኛ ዘዴዎችን ለተቃዋሚ ያደላሉ ያሏቸው ዘፋኞች ላይ አድርገዋል።
ከታኅሣሥ 2008 ጀምሮ ራሳቸውን በአገሪቱ ከተጋጋለው የተቃውሞ ንቅናቄ ጋር ያጠጋጉ ታዋቂ የኢትዮጵያ ዘፋኞች እየታደኑ ሲታሰሩ ነበር።
ባለፈው ሳምንት ተቀባይነቷ እያደገ የመጣላት ጀማሪ ዘፋኝ ሴና ሰሎሞን "የሚያነሳሱ" ግጥሞች ያሏቸውን የሙዚቃ ቪዲዮዎች በዩቱዩብ ላይ በመለጠፍ የሽብርተኝነት ክስ ተመሥርቶባታል።
በተንኳሹ የኢትዮጵያ ፖለቲካ ምኅዳር የዚህ ዓይነቱ የእስር ዘመቻ የኢትዮጵያ መንግሥት የዋና ከተማይቱ አዲስ አበባን የማስፋፋት ዕቅዱን ያወጀ ሰሞን ተበራክቶ ነበር።
በ2006 ገዢው ፓርቲ ኢሕአዴግ አዲስ አበባን ወደአዋሳኟ እና በሕዝብ ብዛት ቀዳሚ የሆኑት የኦሮሞ ሕዝቦች ክልል፣ የኦሮምያ ገበሬዎች መሬት የማስፋፋት ዕቅዱን ተናግሮ ነበር።
ዕቅዱ መጠነ ሰፊ አመፅ የቀሰቀሰ ሲሆን የመንግሥት በኃይል የማስቆም ሙከራ ደግሞ የበርካቶችን ሕይወት ከመቅጠፉም ባሻገር፣ እስካሁን የዘለቀ አስቸኳይ ግዜ አዋጅን በጥቅምት 2009 እንዲታወጅ አድርጓል።
አንዳንዶች በመጋቢት ለአራት ወራት የተራዘመው የአስቸኳይ ግዜ አዋጅ ከሁለት ዓመታት ሕዝባዊ አመፅ በኋላ የተወሰነ ፀጥታ አምጥቷል ይላሉ።
የአስቸኳይ ግዜ አዋጁ የአደባባይ ተቃውሞዎቹን ቢያስቆምም፣ የእምቢተኝነቱ ስሜት እና ትርክት ግን ሳይነካ አሁንም አለ።
እናም (የአካባቢው የትልቁ ቋንቋ) የኦሮምኛ ዘፋኞች ጉልህ - እና ተደማጭ - የተቃውሞ ንቅናቄው ማነቃቂያ ሆነው እያንሰራሩ ነው።
በርካታ የዩቱዩብ ቻናሎች እና የፌስቡክ ገጾች ተከፍተው የአመፁን ባሕላዊ ገጽታ እየመዘገቡ ነው።
ድረገጾችና ጦማሮች የእምቢተኝነት ዘፈኖችን ያጋራሉ።
ዩቱዩብ ላይ፣ የአመፅ ምስሎች ተገጣጥመው ከእምቢተኝነት ዘፈኖቹ ጋር በቅንብር ሲቀርቡ፣ በየለቱ በመቶ ሺሕዎች የሚቆጠሩ ተመልካቾችን ያገኛሉ።
አዲስ አበባ ጀምበር ከመጥለቋ አስቀድማ።
ፎቶ አማንዳ ሊሽቴንስቴን።
በይነመረብ ለማይጠቀሙ ሰዎች የጎዳና ዳር ሲዲ ሻጮች እና አከራዮች ዋነኞቹ የእምቢተኝነት ዘፈኖቹ አሰራጮች ናቸው።
መንግሥት ‘የእምቢተኝነት ዘፈኖችን’ ሳንሱር ለማድረግ ሁሉንም ዘዴዎች ሞክሯል።
ዘፋኞችን አስሯል፣ ኮንሰርት ከልክሏቸዋል፣ ከአገር አሰድዷቸዋል።
ዳያስፖራ ተቀማጭ የሳተላይት ቴሌቪዥኖችን አፍኗል።
ከ2004 ጀምሮ እንቦጭ የተባለ ተስፋፊ አረም በብዙ ሺ ሔክታር የሚቆጠር የጣናን ውኃማ አካል፣ በዙሪያው ያለውን ረግረጋማ ስፍራ፣ እንዲሁም የከብቶች ማሰማሪያ አካባቢ ወርሮታል።
በአካባቢው የተፈጥሮ ጥበቃ እና እንክብካቤ ላይ የሚሠራው የጀርመን መንግሥታዊ ያልሆነ የተፈጥሮ እና ባዮዳይቨርስቲ ጠባቂው ኅብረት (ናቡ) ጣና ሐይቅ፣ በውኃው፣ በዙሪያው ባለው የከብቶች ማሰማሪያ እና ሌሎችም ላይ በቀጥታም ይሁን በተዘዋዋሪ መንገድ 2 ሚሊዮን የሚገመቱ ሰዎች ጥገኛ እንደሆኑ ተናግሯል።
እንቦጭ የተባለው አረም በተለይ የተስፋፋው፣ በሐይቁ ምዕራባዊው ክፍል ሲሆን ይህ አካባቢ ብዙ የአሳ አጥማጆች፣ ገበሬዎች እና ከብቶቻቸውን የሚያሰማሩ ሰዎች ይሰማሩበታል።
832 ስኵዌር ማይል የሚሰፋው ጣና ሐይቅ የኢኮሎጂ፣ ባሕላዊ፣ እና ታሪካዊ ሀብት የታቀፈ ሐይቅ ነው።
ጣና በትልቅነቱ ሁለተኛ የሆነው የኢትዮጵያ ክልል - አማራ ክልላዊ አስተዳደር - ውስጥ ይገኛል።
የጣና ሐይቅ ዝርያቸው ሊጠፋ የተቃረቡት ባለ ጥቁር ኮከን መንቁራም ወፎችን እና ሌሎችም ተሰዳጅ አእዋፋትን አቅፎ ይዟል።
ጣና ሐይቅ፣ የሱዳን ዋና ከተማ፣ ካርቱም ላይ ከነጭ አባይ ጋር ለመቀላቀል ወደምዕራብ የሚፈሰው የጥቁር አባይ ምንጭም መሆኑም ይታወቃል።
የኢትዮጵያ ሕዝብ በፍጥነት በማደጉ በዚያው ልክ ፍላጎቱ እየጨመረ በመጣበት በዚህ ወቅት፣ ሐይቁ ላይ ያጠላበት አደጋ የተፈጥሮ ሀብቶች ላይ ያንዣበበው ችግር ልዩ ትዕምርት ሆኗል።
ለመንግሥት ብዙኃን መገናኛ የተናገሩት ባለሙያዎች እንዳብራሩት ከሆነ፣ 155 ስኵዌር ማይል የሸፈነው እንቦጭ ሙሉ ለሙሉ የተስፋፋው ከ2004 ወዲህ ነው።
የዚህ ተስፋፊ እንግዳ አረም መንስዔ ሰዎች በሐይቁ ዙሪያ የሚሠሩት ሥራ ነው።
አንድ በሁለት ምሁራን የተዘጋጀ የጥናት ወረቀት እንደሚያስረዳው የዚህ አደገኛ አረም መስፋፋት መንስዔ በዙሪያው ካሉ የከተማ እና የግብርና ተረፈ ምርቶች ወደሐይቁ የሚገባው ምግብ አዘል ፈሳሽ ውኃ እና እንደ ሐዋሳ ሐይቅ እና ዝዋይ ሐይቅ ያሉትን ሌሎች የኢትዮጵያ ሐይቆችን ጭምር አደጋ ላይ የጣለው የኢንዱስትሪ ተረፈ ምርት ነው።
ከ2007 ጀምሮ፣ ዩኔስኮ ጣና ሐይቅ ለያዘው ልዩ የኢኮሎጂ እና ባዮስፌር ሀብት፣ ናቡ የተባለው ድርጅት በውስጡ ያሉትን ሀብቶች ለመጠበቅ እንዲያስችለው ባደረገው ጥረት፣ የዓለም ቅርስነት ዕውቅና ሰጥቶታል።
ዩኔስኮ የሐይቁ ደሴቶች ላይ ለሚገኙት ታሪካዊ፣ ባሕላዊ እና በኢትዮጵያ ኦርቶዶክስ ተዋኅዶ ቤተ ክርስትያን ትልቅ ዋጋ የሚሰጣቸው ሀይማኖታዊ ቅርሶችም ዕውቅና ሰጥቷል።
ሐይቁ የታሪካዊ ገዳማት እና ቤተ ክርስቲያኖች መገኛ ነው።
ነገር ግን አስደንጋጩ የእምቦጭ ወረራ ሐይቁ ላይ ያሉትን እና የገቢ ምንጫቸው ሐይቁ ላይ የተመረኮዘውን ሰዎች እንዲሁም የጣና ሀይቅ የተፈጥሮ ሀብቶች ሁሉ አደጋ ላይ ናቸው።
የቦረና ሰዎች - በደማቅ አልባሳት፤ የቦረና ሕዝቦች በኦሮሚያ ክልል ነዋሪዎች ናቸው።
ፎቶ፦ ካርስተን ቴን ብሪንክ Flickr.
CC BY 2.0
በሁለቱ የኢትዮጵያ ክልሎች፣ ኦሮምያ እና ሶማሊ መካከል የነበረው የዘውግ ቡድኖች ውጥረት ወደ አመፃዊ ግጭት በማደጉ ቢያንስ ደርዘን ያህሎችን ለሞት፣ በሺሕዎች የሚቆጠሩ ወንዶች፣ ሴቶች እና ሕፃናትን ደግሞ ለስደት ዳርጓል።
የሟቾች ቁጥርን በተመለከተ በማኅበራዊ ሚድያዎች የሚወጡት ቁጥሮች እንደ ሪፖርት አድራጊዎቹ ማንነት የተለያየ ነው።
ለመንግሥት የሚወግኑ ጋዜጠኞች የሟቾቹን ቁጥር ደርዘን አካባቢ ሲወስኑት፣ ዳያስፖራ ተቀማጭ ሚድያ ግን በጣም ብዙ ያደርገዋል።
ሁለቱም ግን የተናፈቀሉት ሰዎች በሺሕዎች የሚቆጠሩ እንደሆኑ ተናግረዋል።
ከሪፈረንደሙ ከ14 ዓመታት በኋላ ግጨቱ አገርሽቷል
በኢትዮጵያ ክልሎች ትልቁን ድንበር የሚጋሩት ኦሮሚያ እና ሶማሊ ክልሎች ናቸው።
በዚህ ክልላዊ ድንበር አካባቢ ለረዥም ግዜ የቆየ ውጥረት በተለይ በኦሮሞዎች እና በሶማሌዎች መካከል ነበር።
በ1987 የኦሮሞ ነፃነት ግንባር (ኦነግ) የሶማሊ ክልል የደቡብ ምሥራቅ የኦሮሚያ ክልልን ጥሶ እየገባ ነው በማለት ወቀሳ አቅርቦ ነበር።
ኦነግ ከዚያ በኋላ በአገዛዙ አሸባሪ ተብሎ ተፈርጇል።
በሰኔ 1992፣ ኦነግ በኦሮሞዎች እና ሶማሊዎች መካከል በተደረገ የትጥቅ ግጭት 70 ሰዎች መገደላቸውን ሪፖርት አድርጎ ነበር።
በታኅሣሥ 1996 በውኃ እና ደረቅ መሬት ሀብት ሳቢያ በተቀሰቀሰ አመፅ የቀላቀለበት ግጭት ደግሞ ከክልሎቹ ድንበር አካባቢ 19ሺሕ ያህል ሰዎች ተፈናቅለዋል።
በ1996 የኢትዮጵያ መንግሥት ሪፈረንደም አዘጋጅቶ ግጭቶቹን ለመፍታት ሞክሯል።
በውጤቱም 80 በመቶ የሚሆኑት አጨቃጫቂ ወረዳዎች በኦሮሚያ ክልላዊ መንግሥት ሥር እንዲካለሉ ተወስኗል።
ታኅሣሥ 1998፣ መንግሥት ሕዝበ ውሳኔውን ተግባራዊ ሊያደርግ ሲሞክር አመፁ ተባብሶ አገረሸ።
ሪሊፍ ዌብ የተባለ ዓለማቀፍ ድርጅት እንዳወጠው መረጃ ከሆነ፣ በዐሥር ሺሕዎች የሚቆጠሩ ሰዎች በወቅቱ ከአካባቢው ተፈናቅለዋል። በዚህ ሳቢያ የኢትዮጵያ መንግሥት በሕዝበ ውሳኔው ወደ ኦሮሚያ እንዲካለሉ የተወሰኑትን አካባቢዎች የማካለሉን ሥራ ለሌላ ግዜ ለማስተላለፍ ተገዷል።
ከዚያ በኋላ ነገሮች በአንፃራዊ ሁኔታ ተቀዛቅዘው ነበር።
የአሁኑ ግጭት እንዴት ተቀሰቀሰ?
በሚያዝያ ወር 1999፣ በደቡባዊ የሞያሌ ከተማ ድንበር አካባቢ በተቀሰቀሰ ግጭት ከኦሮሞዎቹም፣ ከሶማሌዎችም ሰዎች መገደላቸው ሪፖርት ተደርጓል።
በዚህ ወቅትም የግጭቱ መንስዔ የውኃ እና የደረቅ መሬት ሀብት እጥረት ነው።
መንግሥት በዚያው ወር፣ በ1996ቱ ሕዝበ ውሳኔ በተስማሙበት መሠረት ድንበሮቹን አሠምራለሁ ብሎ አሳወቀ።
ይህም ለመጨረሻ ግዜ በ1996 የታየውን ግጭት እንደገና ቀስቅሶት ከፍ ያለ ደረጃ አደረሰው።
የኦሮሚያ እና ሶማሊ ክልል ባለሥልጣናት እንዲሁም አራማጆችም የታጣቂ ኃይሎች ሲቪሎች ላይ ጥቃት መሰንዘራቸውን ወንጅለዋል።
ምንም እንኳን ብዙ የኦሮሞ ማኅበራዊ ሚድያ አራማጆች የአሁኑን ግጭት በዘውግ ላይ የተመሠረተ መሆኑን ለማመን ባይፈልጉም፣ ግጭት ውስጥ የገቡት ዜጎች ግን በዘውግ በጣም ተከፋፍለዋል።
ባለፈው ሳምንት፣ ቢያንስ 32 በኦሮሚያ እና ሶማሊ ክልሎች ሲገደሉ በሺሕዎች የሚቆጠሩ ኦሮሞዎች ደግሞ ከሶማሊያ ክልል ጥቃት ፍራቻ እየሸሹ ነው።
የፌዴራል መንግሥቱ ስለዚህ ምን አደረገ?
የመንግሥት ሚድያ እንደገለጸው፣ የፌዴራል መንግሥቱ የዜጎችን ደኅንነት ለመጠበቅ ጣልቃ ገብቷል።
ነገር ግን ብዙዎች የመንግሥትን ሚና በጥርጣሬ ነው የተመለከቱት።
እንዲያውም አንዳንዶች፣ መንግሥት የዘውግ ቡድኖችን በማጋጨት በአገሪቱ እያደገ የመጣውን ተቃውሞ ለመቆጣጠር የደገሰው ውጥረት ነው እስከማለት ደርሰዋል።
ባለፉት ሦስት ዓመታት፣ ብዙ ኢትዮጵያውያን በተለይም በኦሮሚያ እና አማራ ክልሎች የበለጠ ፖለቲካዊ መብቶችን እና ማኅበራዊ ፍትሕ ለመጠየቅ እንዲሁም የመሬት መቀራመትም ለማስቆም አምፀዋል።
የመንግሥት ምላሽ ደግሞ ፈጣንና ክፉ ነበር፣ በዚህም ብዙዎች ታስረዋል፣ ተገድለውማል።
ኢትዮጵያ፣ ብቸኛው ኢሕአዴግ ሥልጣኑን የተቆጣጠረባት አሀዳዊ የፖለቲካ ፓርቲ አገረ መንግሥት ሆናለች።
ምንም እንኳን ኢሕአዴግ የአራት የዘውግ ቡድኖች - ማለትም ብአዴን፣ ኦሕዴድ፣ ደኢሕዴን እና ሕወሓት ጥምረት ቢሆንም ሕወሓት የስለላ፣ ፖሊስ እና መከላከያ መዋቅሮችን ላለፉት ሩብ ምዕተ ዓመታት በመቆጣጠር ፍፁማዊ ሥልጣን ጨብጧል።
የኢሕአዴግ አባል ፓርቲዎች ከዘጠኙ የፌዴሬሽኑ ክልሎች አራቱን ይገዛሉ። ቀሪዎቹ አምስቱ የኢሕአዴግ አባል ባይሆኑም የኢሕአዴግ አጋር በሆኑ የየክልሉ የዘውግ ፓርቲዎች ይመራሉ።
ብዙ ተቺዎች የሕወሓት አባላት በመከላከያ ውስጥ ትልቅ ሥልጣን ስላላቸው የእነዚህ አምስት ክልሎች የእጅ አዙር መሪ ሕወሓት ነው ይላሉ።
ብዙ ኦሮሞዎች ሕወሓት ይህንን የኦሮሞ እና ሶማሊ ክልል ግጭት ፈብርኮታል እያሉ በስሜት ይወቅሳሉ።
የዚህ ግጭት መንስዔ በሶማሊ ክልል የሰፈረው የመከላከያ ሠራዊት ነው ብለው ያምናሉ።
ሌሎች ኢትዮጵያውያን ደግሞ ማኅበረሰቦችን በዘውግ ማንነታቸው በመበየን የከፋፈላቸው በማለት የዘውግ ፌዴራሊዝሙን ወቅሰዋል።
በግጭቱ ማዕከል ያሉትን ወገኖች ተዋወቋቸው
የዘንድሮው ግጭት ከዚህ በፊት ታይቶ በማያውቅ ረገድ በኦሮሞና ሶማሊ ፖለቲከኞች መካከል አለመግባባት ፈጥሯል።
ብዙ የኦሮሞ ፖለቲከኞች እና አራማጆች አመፁን ‘ልዩ ፖሊስ’ ከሚባለው ወታደራዊው ሚሊሽያ ጋር አያይዘውታል።
‘ልዩ ፖሊስ’ አሁን በተቋቋመለት ከሶማሊ ክልሉ ታጣቂዎችን የማስወገድ ኃላፊነት አልፏል ብለው ያምናሉ።
የኦሮሞ ተቃዋሚ አራማጆች ነገሩን ለጥጠውት፣ ‘ልዩ ፖሊስ’ የትግራይ ሠራዊት ድጋፍ ያለው ወራሪ አድርገውታል።
በነሐሴ 2009 በተደረገው አድማ ወቅት ከተነሱ ጥያቄዎች አንዱ ‘ልዩ ፖሊስ’ መስማማት ካልተደረሰባቸው የኦሮሚያ ወረዳዎች ይውጣ የሚል ነበር።
በርግጥ፣ ‘ልዩ ፖሊስ’ በነውጠኝነት ሲወነጀል ይህ የመጀመሪያው አይደለም።
ቀደም ሲል የወጣ የሰብኣዊ መብቶች ታዛቢው ድርጅት ሪፖርቶች በተደጋጋሚ ‘ልዩ ፖሊስ’ ሶማሊ ክልል ውስጥ የፈፀማቸውን ጅምላ ግድያ፣ የቡድን አስገድዶ መድፈር፣ እና የማዋከብ ወንጀሎችን ጠቅሷል።
ልዩ ፖሊስ’ የተመሠረተው አንዳንድ የሶማሌ ክልል ተወላጅ ኦጋዴን ጎሳ ሰዎች መሣሪያ ታጥቀው በመንግሥት ላይ ባመፁበት ወቅት፣ በ2000 ነበር።
የኦጋዴን ጎሳ በሶማሌ ክልል ረዥም ግዜ የቆየ ምሬት በኢትዮጵያ መንግሥት ላይ ቋጥሯል።
ብዛታቸውም ከኢትዮጵያውያን ሶማሌዎች ከ80 እስከ 90 በመቶ ይሆናሉ።
አርብቶ አደሮች ከሶማሊ ክልል ወደ ጎዴ ፍየሎቻቸውን እያሰማሩ።
ምንም እንኳ ከፌዴራል መንግሥቱ ጋር ባላቸው ግጭት ምክንያት ቢሸፈንም፣ በሶማሊዎች መካከልም ጠንካራ ውስጣዊ ግጭት አለ።
አክራሪ እና አማካይ መንገድ የሚመርጡ የኦጋዴን ጎሳ አባላት አሉ።
አንዳንዶች ሰፋ ያለ ራስን የማስተዳደር ነጻነት ሲጠይቁ፣ ሌሎች መገንጠልን ይመርጣሉ።
እንዲያም ሆኖ፣ ራሳቸውን ከኢትዮጵያ መንግሥት ጋር ያስተሳሰሩ አሉ።
ከነዚህ ውስጥ ነው ታጣቂ የኦጋዴን ጎሳ አባላትን ለመደምሰስ የኢትዮጵያ መንግሥት የክልሉን ‘ልዩ ፖሊስ’ን የመሠረተው።
አብዲ ኢሌ በመባል በተለይ የሚታወቁት አብዲ ሞሐመድ ኡመር የተባሉት የሶማሊ ክልል ፕሬዚደንት ከመሆናቸው በፊት የ‘ልዩ ፖሊስ’ የመጀመሪያ መሪ ነበሩ።
ፕሬዚደንት አብዲ የኢትዮጵያ መንግሥት ታጣቂዎቹን ለመደምሰስ ባደረገው ጥረት ላይ አግዘውታል።
ግጭቱ እንዳዲስ ካገረሸ ወዲህ፣ የአብዲ የሕዝብ ግንኙነት ሠራተኞች የገዢው ፓርቲ የኦሮሞ ባለሥልጣናት ላይ የወቀሳ ናዳ እያወረዱባቸው ነበር።
በፌስቡክ ገጻቸው የአብዲ ኢሌ የሕዝብ ግንኙነት ወኪሎች የኦሕዴድ ባለሥልጣናትን ውጭ ተቀማጭ ከሆኑ የኦሮሞ አራማጆች ጋር ግንኙነት አላቸው በማለት ከሰዋቸዋል።
የኦሕዴድ ባለሥልጣናትም በበኩላቸው፣ ወቀሳውን አጣጥለው በወንጀለኞቹ ላይ የፌዴራል መንግሥቱ ሕጋዊ እርምጃ እንዲወስድ ጠይቀዋል።
ግጭቱ በቅርብ ግዜ ይቆማል?
ሳምንታት ከዘለቀ መወነጃጀል በኋላ የኦሮሚያ ፕሬዚደንት ለማ መገርሳ እና የሶማሊ ፕሬዚደንት አብዲ ኢሌ መስከረም 7፣ 2010 በዋና ከተማይቱ አዲስ አበባ ጋዜጣዊ መግለጫ ሰጥተው ነበር።
ሁለቱም በአካባቢው መረጋጋት ያስፈልጋል ቢሉም በግጭቱ መንስዔ የተስማሙ አይመስልም።
ለምሳሌ፣ አቶ ለማ ሥማቸውን ያልጠቀሷቸውን አካላት ሲወቅሱ፣ አቶ አብዲ ግን የኦሕዴድ ባለሥልጣናትን ለግጭቱ መባባስ ወቅሰዋል።
ችግሩ፣ ብዙ ኢትዮጵያውያን፣ በተለይም ደግሞ ኦሮሞ አራማጆች በትግራይ ልኂቃን የሚመራው አገዛዝ በግጭቱ በንቃት ተሳትፏል ብለው ያምናሉ።
ለዚህ እንደማስረጃ የሚጠቅሱት፣ ከሶማሊ ፕሬዚደንት ጋር ቅርብ ቁርኝት ያላቸውንና በሶማሊ ክልል ልዩ ፍላጎት ያላቸውን የፀጥታ ኃይሎች ነው።
ይሁን እንጂ ሁለቱም ፕሬዚደንቶች የተፈናቀሉትን ዜጎች ወደነበሩበት በአስቸኳይ በመመለሱ ጉዳይ ላይ የተስማሙ ይመስላል።
ነገር ግን ግጭቱ በመሬት ላይም ይሁን ግራ መጋባት ብቻ ሳይሆን በአገሪቱ የሚከሰቱ አመፆች ምንጭ ላይ የታቀደ ማደናገር በተሠራበት ማኅበራዊ ሚድያ ላይ ይቀጥላል።
ቭየትናም ውስጥ የሚገኝ አንድ የኢንተርኔት ካፌ፤ ፎቶ በቶዮሃራ፡፡
ቭየትናም ውስጥ የወጣው አዲሱ የመረጃ መረብ ደህንነት ህግ፣ ጥብቅ የድረ-ገጽ ቁጥጥር በሰፋ መልኩ ለማድረግ፣ ግላዊ ምስጢሮችን ለሚመዘብሩ የመረጃ ልውውጦችና የተከለከሉ መልዕክቶችን ለሚያሰራጩና ለሚያትሙ ድርጅቶች፣ እንዲሁም ግለሰቦች የሚቀርበውን የኢንተርኔት አገልግሎት ለማቋረጥ የሚያስችል ሰፊ ዕድልን ፈጥሯል፡፡
ተቺዎች ይህ ህግ ሃሳብን በነጻነት የመግለፅ መብትን በከፋ መልኩ እንደሚደፈጥጥ ፣ የቴክኖሎጂ ኩባንያዎች ላይም አሉታዊ ተፅዕኖ እንደሚያሳርፍ ይናገራሉ፡፡
አናሳ የሆኑ የተቃውሞ ድምፆች ከጥቂት የህግ ባለሙያዎችና የኢንተርኔት ተጠቃሚዎች ቢያሰሙም፣ ህጉ ግን በሃገሪቱ የህዝብ ደህንነት ሚኒስቴር ተረቅቆ፣ ሰኔ 12 ቀን 2018 ዓ. ም የተሰበሰበው ብሄራዊ ሸንጎ ረቂቅ ህጉን ለቀጣይ ሂደት አስተላልፎታል፡፡
ህጉ ተፈፃሚ የሚሆነው ከጥር 1 ቀን 2019 ዓ.
ቻይና 2017 ላይ ያወጣችው የመረጃ መረብ ደህንነት ህግ ጋር በሚመሳሰል መልኩ፣ የቭየትናም አዲሱ ህግ የኢንተርኔት አገልግሎትን የሚያቀርቡ ኩባንያዎች የስራ መረጃዎቻቸውን በሃገር ውስጥ እንዲያከማቹና ዋና ፅህፈት ቤታቸውን ወይም ወኪል ቢሯቸውን እዛው ቭየትናም ውስጥ እንዲከፍቱ ያስገድዳል፡
ህጉ ውስጥ የተጠቀሰው አንቀፅ 26 የውጭ ሃገር የቴክኖሎጂ ተቋማት እንዲህ እንዲያደርጉ ያዝዛል፣
ደንበኞች የቴክኖሎጂ ኩባንያዎች ውስጥ የራሳቸውን አካውንት በሚከፍቱበት ወቅት፣ ስለእነርሱ የተገለፀ መረጃ ካለ ለማጣራት የሚያስችል አሰራር መዘርጋት አለባቸው፡፡
በህዝብ ደህንነት ሚኒስቴር ስር የተቋቋመው የመረጃ መረብ ጥበቃ ልዩ ግብረ-ሃይል፣ የደንበኞችን መረጃ ከፈለገና በፅሁፍ ካመለከተ፣ መረጃውን የማቅረብ ግዴታ አለባቸው፡፡
ማዳጋስካር ውስጥ ምርጫ የሚካሄድባቸው ቦታዎች፤ በማዳትሳራ ኢንፎ-ግራፊክስ፡፡
(ይህ ፅሁፍ የተፃፈው በተጋባዥ ፀሃፊ አንድሬይ ራዛፊምባኋካ ነው፡፡
ፅሁፉ ግልፅና ለወቅታዊ ሁኔታው አመቺ እንዲሆን በማሰብ፣ የዓለም ድምፆች የአርትዖት ስራ ሰርቶበታል፡፡ )
በሃገሪቱ የተከሰተውን ፖለቲካዊ አለመረጋጋትንና ህዝባዊ ተቃውሞን ለማርገብ፣ ሕገ-መንግስታዊ ፍርድ ቤት ያሳለፈውን ውሳኔ ተከትሎ፣ ማዳጋስካራዊያን አዲስ ፕሬዝዳንታቸውን ለመምረጥ፣ ከጥቅምት 2018 ቀደም ብለው ድምፅ ይሰጣሉ ፡፡
ዋነኞቹ ፕሬዝዳንታዊ እጩዎች ባላቸው የኋላ ታሪክ ምክንያት የብዙዎችን ትኩረት ስበዋል ፡፡
ከመጋቢት 15 እስከ 27፣ 2018 ድረስ፣ አዲስ የምርጫ ሕግ በመወጣቱ ምክንያት ፕሬዝደንቱ ከስልጣናቸው እንዲለቅቁ የሚጠይቁ ፀረ-መንግስት ተቃውሞዎች ሲካሄዱ ነበር፡፡
ከፍተኛው ሕገ-መንግስታዊ ፍርድ ቤት መጋቢት 28 ላይ የተለያዩ የፖለቲካ ድርጅቶች ያሉበት አዲስ የጥምር መንግስት እንዲቋቋም ትዕዛዝ አስተላልፏል፡፡
ይህ የጥምር መንግስት ስራውን የሚጀምረው ሐምሌ 12 ላይ ሲሆን፣ ቀዳሚ ስራው ሃገሪቱ ከገባችበት ፖለቲካዊ ቀውስ ማውጣት ነው፡፡
ተቃውሞውን ለማስቆም፣ ፕሬዝደንት ሄሪ ራጃኦናሪማምፒያኒና የዓለም ስራ ድርጅት (ILO) ውስጥ ከፍተኛ ባለስልጣን የሆኑትን ክርስቲያን ኔትሴይን ጠቅላይ ሚኒስትር (ስለዚህ የመንግስት ዋና መሪ ናቸው፡፡
ከዚህ ሹመት በኋላ፣ ከ30 የሚኒስትርነት ቦታዎች፣ አስርና ከዚያ በላይ የሚሆኑት በተቀዋሚዎች እንዲያዙ ተደርጓል፡፡
የማዳጋስካር ሕገ-መንግስት ፕሬዝደንት ራጃኦናሪማምፒያኒና ምርጫ ከመደረጉ ሁለት ወር አስቀድሞ ስልጣናቸውን እንዲለቅቁ ያዝዛል፡፡ ፕሬዝደንቱ እጩ እንዲሆኑና ከሁለቱ የቀድሞ ፕሬዝደንቶች ጋር እንዲወዳደሩ የሚያስችል ጥሩ ዕድል አለ፤ ምንም እንኳ ሁሉም እጩዎች አነጋጋሪ የኋላ ታሪክ ቢኖራቸውም፡፡
ማዳጋስካር፤ በተደጋጋሚ ቀውሶች የተናጠች ሃገር
ማዳጋስካር ውስጥ የተፈጠሩት ቀውሶች አሰቃቂና ማባሪያ-አልባ ቢሆኑም፣ ሃገሪቱ ያለችበትን የአለመረጋጋት ሁኔታን በግልፅ ያሳያሉ፡፡
በደሴቲቱ ታሪክ ውስጥ ባልታዬ ሁኔታ የተፈጠሩት ፖለቲካዊ ቀውሶች አጠቃላይ የዕድገትና ልማት ጉዞን ለማሰናከል ችለዋል፡፡
ሁልጊዜ ማዳጋስካር የልማት ዕቅዶችን ትተልማለች፤ ከጥቂት ዓመታት በኋላ በተፈጠረው የሃገሪቱ የዕድገት ጉዞ ላይ ጥያቄ በሚያስጭር ፖለቲካዊ ቀውስ ሳቢያ፣ ዕቅዱ ተግባራዊ አልተደረገም፡፡
መጋቢት 21፣ 2018 ላይ የፕሬዘደንት ሄሪ ራጃኦናሪማምፒያኒና ተቀናቃኞች አዲስ የምርጫ ሕግ ላይ ተቃውሞ አቅርበው ነበር፤ ሕጉ የቀድሞዎቹን ፕሬዝደንቶች ማርክ ራቫሎማናና እና አንድሬይ ራጃኦሊናን ቀጣዩ ምርጭ ላይ በሚሳተፉበት ወቅት የሚጎዳ እንደሆነ ይገልፃሉ፡፡
ይህ አዲስ ሕግ ሁለቱ የቀድሞ ፕሬዝደንቶች ዕጩ ሆኖ እንዳይወዳደሩ ያደርጋል፡፡
ራጆሊና የማሰታወቂያ ኩባንያ ባለቤት ናቸው፤ በዛውም የራሳቸው ሚዲያ አላቸው፡፡ ሚዲያዎችን አላግባብ መጠቀምንና ከመጠን ያለፈ ገንዘብ ለቅስቀሳ ማዋልን ሕጉ ስለሚከለክል፣ ከምርጫ ውድድሩ ሊሰረዙ ይችላሉ፡፡
ከላይ የተጠቀሱት ሁለት አንቀፆች ከምርጫ ሕጉ እንዲወጡ ተደርገዋል፡፡
ግን የምርምር ለልማት ኢንስቲትዩት የምርምር ዳይሬክተር ሚሬሌ ራዛፊንደራኮቶ እንደሚሉት፣ የመራጩ ህዝብ ዋነኛ ተግዳሮት የሚሆነው አስከፊው ድህነት ነው፡፡
ፕሬዝደንት ሄሪ ራጃኦናሪማምፒያኒና ቢያሸንፉና ከዓለምአቀፉ ማህበረሰብ የሚፈሰውን ዕርዳታ ከተቋረጠበት ቢያስቀጥሉ እንኳ፣ ቀውሱን ማረገብ አይችሉም፡፡
ማዳጋስካር ውስጥ ሁልጊዜ እንደሚታየው፣ ፖለቲካዊና ኢኮኖሚያዊ ቀውሶች እጅጉን የተሳሰሩ ናቸው፡፡ ለአስርት ዓመታት በፖለቲካዊ ቀውሶች ምክንያት፣ ሃገሪቱ ድህነት ውስጥ እንድትዘፈቅ ሆኗል፡፡
የቀድሞ ፕሬዝደንት ማርክ ራቫሎማና
ይህ ሁኔታ እንደተፈጠረ፣ ከሁለቱ ዕጩዎች መካከል ከፍተኛ ድምፅ በአንደኛው ዙር የምርጫ ሂደት ላይ ያስመዘገበ ዕጩ የመጨረሻ ብይን እንዲሰጠው ተደረገ፡፡
ራቫሎማናና ከ50% በላይ ድምፅ አግኝተዋል፤ ስለዚህ ሁለተኛ ዙር የምርጫ ሂደት አላስፈለጋቸውም፡፡
2008 ላይ ማርክ ራቫሎማና ዳኦው ሎጅስቲክስ ለሚባል የደቡብ ኮሪያ ድርጅት፣ ከአብዛኛው ህዝብ ፍላጎት ውጪ፣ በ90 ዓመት የሊዝ ኪራይ 1. 3 ሚሊየን ሄክታር መሬት ሰጡ፡፡
ከዚያም፣ 2009 ላይ ሃገሪቱ በዓለምአቀፍ የፋይናንስ ቀውስ ክፉኛ ተመታች፡፡
ጎዳና ላይ የሚደረጉ የተቃውሞ እንቅስቃሴዎች ለበርካታ ወራት ከተከወኑ በኋላ፣ ሰውዬው ሚያዚያ 17፣ 2009 ላይ ስልጣናቸውን በገዛ ፈቃዳቸው ለቅቀው ወደደቡብ አፍሪካ ተሰደዱ፡፡
አንድሬይ ራጃኦሊና፤ የቀድሞ "የሽግግር ጊዜ ፕሬዝደንት"
በዛው ቀን፣ ከ2007 እስከ 2009 ድረስ የአንታናናሪቮ ከንቲባ የነበሩት አንድሬይ ራጃኦሊና በጦር ኃይሉ ታግዘው፣ ስልጣን ላይ ወጡ፡፡
ሰውዬው የቀድሞዎቹን ፕሬዝደንቶች ከሚደግፉ ቡድኖች- ከማርክ ራቫሎማናና፣ ዲዲየር ራትሲራካና አልበርት ዛፍዬ ደጋፊዎች ጋር የጥምር መንግስት ለማቋቋም፣ ቃል ገብተው ነበር፡፡
ስልጣኑ በጦር ኃይሉ እጅ ላይ ያለ ቢሆንም፣ ዓለምአቀፉ ማህበረሰብ ራጃኦሊና ፕሬዝደንታዊ ስልጣናቸውን እንዲለቅቁና ምርጫ እንዲያካሂዱ ግፊት አደረገባቸው፡፡
በአራት ዓመት የስልጣን ዘመናቸው፣ ከዜሮ በታች ወይም ኔጌቲቭ የኢኮኖሚ ዕድገት ጋር ተዳምሮ፣ የድህነት መጠን በአስገራሚ ሁኔታ ጨምሯል፡፡
ራጃኦሊና በዚህ ዓመት የሚደረገውን ምርጫ በማሸነፍ፣ ያለምንም ጥርጥር አሁን ያለውን ችግር እንደሚቀርፉ ተስፋ አድርገዋል፡፡
በዚህ ሁኔታ፣ ቀጣዩ ፕሬዝደንታዊ ምርጫ ሌላ ቀውጢ ጊዜ ለማዳጋስካር የፖለቲካ ህይወት ይዞ እየመጣ መሆኑን የሚያረዱ ምልክቶችን እያሳዬ ነው፡፡
ከፋኢዳ የፌስቡክ ገፅ የተገኘ የራሱ- የፋኢዳ ኢታኒ ምስል፤ ፎቶ በዋሲም ናቡሊሲ
ሊባኖሳዊው ጋዜጠኛ ፌስቡክ ላይ በለጠፈው ፅሁፍ የውጭና የፍልሰተኞች ጉዳይ ሚኒስትርን- ጊብራን ባሲልን ስም የማጠልሸት ወንጀል ስለፈፀመ፣ በሌለበት ተከስሶ ነበር፡፡
ምዕራባዊ ሊባኖስ፣ ባብዳ ከተማ ውስጥ የሚገኘው ፍርድ ቤት፣ ሰኔ 29፣ 2018 ፋኢዳ ኢታኒ ላይ የአራት ዓመት እስራትና 10 ሚሊየን የሊባኖስ ሊራ (ወደ6660 ዶላር የሚጠጋ፡፡
) የገንዘብ መቀጮ በይኖበታል፡
ፈኢዳ ኢታኒ፣ የሶሪያና የስደተኞች ጉዳይ ላይ አተኩሮ የሚሰራ ጋዜጠኛ ነው፡፡
ኢታኒ ባለፈው ዓመት አርሳል ውስጥ የሊባኖስ ጦር ካምፕ ውስጥ ለተጠለሉ- ለብዙ ሶሪያዊያን ሞት ምክንያት የሆነ ጥቃት መፈፀሙን ተከትሎ፣ አጠንከሮ ተቃውሞ ነበር፡፡
ኢታኒ ስለሊባኖሳዊው የፖለቲካ ድርጅትና ወታደራዊ ቡድን- ሂዝቦላህ ያለውን አቋም ማንፀባረቁን ቀጠለ፤ ሂዝቦላህ ወደሶሪያ ገብቶ፣ ከአል-አሳድ አገዛዝ ጋር አብሮ በመቆም የሚያደርገውን ወታደራዊ እንቅስቃሴ በይፋ ተቃውሟል፡፡
ከዚህ በኋላ፣ የፕሬዝደንቱና የጦር ሰራዊቱ ጠበቃዎች፣ ኢታኒ ላይ የክስ ዶሴ ከፈቱ፡፡
በአናቱም፣ ከሂዝቦላህ ጋር ግንኙነት ያላቸው ግለሰቦች፣ ቀጥተኛ ዛቻ ለእርሱ መላክ ጀመሩ፡፡
ብዙም ሳይቆይ፣ ኢታኒ ሃገሩን ጥሎ ወደብሪታንያ ተሰደደ፡፡
ኢታኒ በፈረንሳይኛ ቋንቋ ለሚታተመው የሊባኖስ ጋዜጣ L'Orient le Jour እንዳብራራው ፣ በሊባኖስ ፕሬዝደንትና በጦር ሰራዊቱ የተከፈተው ክስ ተቋርጦ፣ ጊብራን ባሲል ባቀረቡት ክስ ተተክቷል፣ የመጀመሪያው የሕግ እርምጃ እንዴት ሊቋረጥ እንደቻለ አልገባኝም፤ በወታደራዊ ደህንነትና የሃገሪቱ ፕሬዝደንት ወይም በሂዝቦላህ የተጠነሰሰውን ክስ ማለቴ ነው፡፡
ቢሆንም፣ ጊብራን ባሲል የእነርሱን ፈለግ ለመከተል ያሰቡ ይመስላሉ፡፡
ኢታኒ የክስ ወረቀት እንዳልደረሰውና ጉዳዩን ከሚዲያዎች እንደሰማ ተናግሯል ፡፡
በንግግር ነፃነት ዙሪያ ለሚሰራው- ለማሃራት ፋውንዴሽን አንደገለፀው፣ ከሚዲያ የሰማውን ጨምሮ፣ ዘጠኝ ክሶች ሚኒስትር ባሲል፣ እርሱ ላይ አቅርበዋል፡፡
ፈኢዳ ኢታኒ ፌስቡክና ትዊተር ላይ የዳኛውን ውሳኔ በብርቱ እንደሚቃወም ገልጧል፡፡
የእስር ውሳኔውን በማስመልከት የፃፈው ፅሁፍ ላይም፣ ‹‹ተጨማሪ አፈናና ተጨማሪ ውንብድና›› ሲል ተችቷል፡፡
ኢታኒ ላይ የተጣለውን ቅጣት፣ አንዳንድ የሊባኖስና ዓለም-አቀፍ ተቋማት በመቃወም፣ መግለጫ አውጥተዋል፡፡
በሂዩማን ራይትስ ዎች የሊባኖስ ጉዳይ አጥኚ የሆኑት ባሳም ካዋጃ ለጋዜጠኞች በላኩት የኢሜል መልዕክት፣ አንዲህ ሲሉ ተናግረዋል፣
አንድ ጋዜጠኛ ፌስቡክ ላይ በፃፈው ተቺ ፅሁፍ ምክንያት ለአራት ወራት እንዲታሰር መፍረድ፣ የንግግር ነፃነት ላይ የተፈፀመ ድፍረት፣ አንዲሁም ሊባኖስ ውስጥ ሃሳብን በነፃነት የመግለፅ መብት ትርጉም ባለው ሁኔታ እንደማይጠበቅ ያጋለጠ ነው፡፡
የሊባኖስ አዲሱ ፓርላማ ዓለም-አቀፍ የሰብዓዊ መብት ሕግጋትን የሚጥሱትን፣ አላስፈላጊዎቹንና ኢ-ፍትሃዊዎቹን የስም ማጥፋት ወንጀልን ለመቅረፍ የወጡትን ሕጎች በአስቸኳይ መሰረዝ አለበት፡፡
የሊባኖስ የወንጀለኛ መቅጫ ሕግ ስም ማጥፋትን እንደወንጀል የሚቆጥርና በፕሬዝደንቱ፣ በባንዲራውና በሌሎች የመንግስት ባለስልጣናት መሳለቅ ላይ ልዩ ድንጋጌዎችን የያዘ ነው፡፡
የሃገሪቱ ወታደራዊ ሕግ ‹‹በባንዲራው ወይም በሰራዊቱ መቀለድ››ን እንደወንጀል ይቆጥራል፡፡
የተዘረዘሩት ወንጀሎችን መፈፀም፣ የገንዘብ ቅጣትና እስር ያስፈርዳል፤ ለጋዜጠኝነት ስራ ልዩ ከለላ አልተሰጠም፡፡
ፍሪደምሃውስ 2016 ላይ ስለሊባኖስ ባወጣው ዘገባ መሰረት፣
ሊባኖሳዊያን ጋዜጠኞች የሚዲያ ሕጎቹ እርስ በርሳቸው የሚጣረሱ፣ ምስቅልቅላቸው የወጣና በአሻሚ ቃላት የተሞሉ መሆናቸውን ይገልፃሉ፡፡
ጋዜጠኞችን ለመክሰስ የሚውሉ፣ ስለሚዲያ የሚያወሩ አንቀፆች፣ የወንጀለኛ መቅጫ ሕጉ ውስጥ አሉ፤ የህትመት ሕግ፣ 1994 ላይ የወጣው- የኦዲዮቪዥዋል ሚዲያ ሕግና ወታደራዊ ሕጉ ከዚሁ ጋር የተያያዙ ናቸው፡፡
ሊባኖስ ውስጥ የንግግር ነፃነት ላይ ጫና መፈጠር
በሊባኖስ የሕግ ሁኔታ ውስጥ ጋዜጠኞች ላይ ክሶች መቅረባቸው፣ የተለመደ ነገር ነው፡፡
ከቅርብ ወራት ወዲህ ግን ክሶች ተደጋግመው ጋዜጠኞች፣ የቴሌቪዥን ፕሮግራም አቅራቢዎችና አስተያየት ሰጪዎች ላይ እየቀረቡ ነው፡፡
የLebanon Debate የጉምሩክ ዲሬክተሩን ስም በማጥፋት ወንጀል ጥፋተኛ ሆኖ በመገኘቱ፣ መጋቢት፣ 2018 ላይ ለስድስት ወራት እንዲታሰርና 10 ሚሊየን የሊባኖስ ሊራ እንዲቀጣ ተፈርዶበታል፡፡
ሊባኖሳዊው የቴሌቪዥን ፕሮግራም አቅራቢ ማርሴል ጋኔም አንግዳ አድርጎ ያቀረባቸው፣ ፕሬዝደንት ኡውንና ሚኒስትር ባሲልን ‹‹የሂዝቦላህን የሽብር እንቅስቃሴ ይደግፋሉ›› ብለው የተቹ- ሁለት የሳዑዲ ጋዜጠኞች ላይ የቀረበውን ክስ ከተከላከለ በኋላ፣ ሕጋዊነትን በመፃረር ክስ እንደገና ተከስሷል፡፡
ጋኔም ላይ የቀረበው ከስ ቆይቶ ውድቅ ተደርጓል፡፡
በ L'Orient Le Jour ጋዜጣ በቀረበ ፅሁፍ ማርሴል ጋኔም ‹‹ገዢው ቡድን ሽብርተኝነትን ወይም እስራኤልን በመፋለም ስም›› ጋዜጠኞችን እንደሚያስርና እንደሚወነጅል ተናግሯል፡፡
የሚዲያ ሰዎች ላይ የስም ማጥፋት ክሶችን የሚያቀርቡት መንግስታዊ ፍርድ ቤቶች ብቻ አይደሉም፡፡
ጥር 10፣ 2018 ላይ የለየለት ጨካኝ እንደሆነ የሚገለጽለት ወታደራዊ ፍረድ ቤት፤ ሊባኖሳዊቷ ጋዜጠኛና አጥኚ ሃኒን ጋዳር 2014 አሜሪካ ውስጥ የተካሄደ ስብሰባ በመገኘት፣ የሊባኖስን ጦር ስም በማጥፋቷ፣ በሌለችበት ፈርዶባት ነበር፡፡
ብዙም ሳይቆይ ክሱ እንዲቋረጥ ተደርጓል፡፡
ይህ ከሆነ ከአስር ቀናት በኋላ፣ ወታደራዊ ደህንነቱ የሰብዓዊ መብት ተከራካሪ የሆነው፣ ኦቫዳ ዩሱፍ ፌስቡክ ላይ በፃፈው ፅሁፍ ሰበብ፣ ከስሶት ነበር፡፡
ዩሱፍ ለሂዩማን ራይትስ ዎች እንደተናገረው ለአራት ቀናት በጦርና በፖሊስ ሰራዊት አማካኝነት ታስሮ ነበር፡፡
ለሚዲያና የንግግር ነፃነት የሚታገለው፣ ማሃራት ፋውንዴሽን ለሊባኖስ የሕግ ሃላፊዎች፣ ባለስልጣናትን የመተቸት መብት እንዲያስከብሩ ጥሪ አቅርቧል፣
ማሃራት አዲሱ ፓርላማ በተከበሩ ጋሰን ሙካቢር የቀረበውን- ማንም ሰው ኢንተርኔትና ተዛማጅ መድረኮች ላይ ሃሳቡን ስለገለፀ ብቻ የሚታሰርበትን ሁኔታ አንዳይኖር የሚያደርግ የሕግ ማሻሻያ ሃሳብ ተቀብሎ፣ በአፋጣኝ እንዲያጸድቅ ጥሪውን ያቀርባል፡፡
በአሁኑ ሰዓት እየተደረጉ ያሉት ጥረቶች፣ ሃገሪቷ ውስጥ ዕውነተኛ ለውጥን ያመጡ እንደሆነ፣ በጊዜ ሂደት ውስጥ የምንመለከት ይሆናል፡፡
የአርቲስት ሀጫሉ ሁንዴሳ ግድያ እንዴት ነውጥ ቀሰቀሰ (ክፍል አንድ)
ግምቶች በረዥም ጊዜ የብሔር ውጥረቶች ላይ ተመሥርተው ይራገቡ ጀመር
የአርታኢ ማስታወሻ፦ ይህ ባለ ሁለት ክፍል ትንታኔ የታዋቂው ኦሮሞ ሙዚቀኛ ሀጫሉ ሁንዴሳን ግድያ ተከትሎ የተቀሰቀሰው የብሔረሃይማኖት ነውጥ በመረጃ ማዛባት እንዴት እንደተቀጣጠለ ያሳያል። ክፍል ሁለትን እዚህ ያንብቡ!
ታዋቂው ኢትዮጵያዊ ዘፋኝ ሀጫሉ ሁንዴሳ የፈጠራ ተሰጥኦውን ተጠቅሞ የኦሮሞ ሕዝብን በማነቃቃቱ ዝናን አትርፏል።
አርቲስቱ ሰኔ 22 ቀን፣ በአዲስ አበባ ዳርቻ ባለ የመኖሪያ ስፍራ ተገድሏል።
የዛን ዕለት ምሽት 3፡30 ላይ ጥላሁን ይልማ ነው የተባለ ሰው ሀጫሉ ከመኪናው እየወረደ ሳለ፣ ደረቱን በጥይት ተኩሶ መታው።
በቅርብ ወደ ሚገኘው ሆስፒታል ቢወሰድም ከሞት ሊተርፍ አልቻለም።
ጥይቱ የውስጥ የሰውነት አካሉ ላይ ጉዳት እንዳደረሰ በኋላ ተገልጿል።
የአዲስ አበባ ፖሊስ ሁለት ሰዎች ተጠርጥረው መታሰራቸውን አሳውቋል።
ከሁለት ቀን በኋላ፣ ባለሥልጣናቱ ከሌሎች ሁለት ሌሎች አባሪዎቹ ጋር ተጠርጣሪውን ነፍሰ ገዳይ ክስ መሥርተውበታል።
የግድያው ዜና ከተሰማ በኋላ አገሪቱ ተከትሎ የመጣውን ነውጥ ለመጋፈጥ ተገድዳለች።
የሀጫሉ ግድያ እውነታ ገና ሳይጠራ፣ ፖለቲከኞች እና አራማጆች ግምታቸውን በመናገር ለረዥም ጊዜ በውጥረት ውስጥ የኖሩትን በኢትዮጵያ ሁለት ብዙኃን ብሔሮች ማለትም አማራ እና ኦሮሞ ልኂቃን መካከል ያለ ውጥረት አባባሱት።
የዛኑ ዕለት ሐዘንተኞች የአዲስ አበባን እና የኦሮሚያን ከተሞች አጥለቀለቋቸው።
በማግስቱ፣ ሀጫሉ የመጨረሻ አወዛጋቢ የነበረ ቃለ ምልልሱን የሰጠበት የሳተላይት ቴሌቪዥን ጣቢያ፣ የኦሮሞ ሚዲያ ኔትዎርክ (ኦኤምኤን) የአርቲስቱ አስከሬን ከአዲስ አበባ ወደ ትውልድ ስፍራው አምቦ አሸኛኘት በቀጥታ እያስተላለፈ ነበር።
በቴሌቪዥን እየተላለፈ የነበረው ይህ አሸኛኘት ሀጫሉ የት ነው መቀበር ያለበት በሚል የባለሥልጣናት እና የተቃዋሚ ፖለቲከኞች ደም አፋሳሽ ትግል መድረክነት ተቀየረ። የኦኤምኤን ስርጭት የአስከሬን መኪናው ወደ አዲስ አበባ ሲዞር ተቋረጠ።
ያኔ በአዲስ አበባ ቢያንስ ዐሥር ሰዎች ሲገደሉ በርካቶች ደግሞ ጉዳት ደረሰባቸው።
ግርግሩ የኦኤምኤን የቀድሞ መሪ ጃዋር መሐመድንና በቀለ ገርባን ጨምሮ በርካታ ፖለቲከኞችን እስር ግጭቱን ቀስቀሰዋል በሚል አስከተለ።
ግራ መጋባቱ መንግሥት የሀጫሉን አስከሬን በሄሊኮፍተር ወደ አንቦ ከወሰደው በኋላም ቀጠለ። ተቀናቃኞቹ ግጭታቸው በመቀጠሉ ቤተሰቦቹ ተገቢውን የቀብር ስርዓት ለማድረግ ተቸግረዋል።
ይህ በእንዲህ እያለ ግርግሩ እና ነውጡ ቀጥሏል።
የሦስት ቀናት ነውጥ በኦሮሚያ እና አዲስ አበባ ቀጥሎ ብዙ ዋጋ አስከፈለ፦ 239 ሰዎች ሞቱ፣ በመቶዎች የሚቆጠሩ ሌሎች ተጎዱ፣ ከ7,000 በላይ ሰዎች ደግሞ ነውጥ በማስነሳት እና በሚሊዮን ብሮች የሚቆጠር የንብረት ጉዳት በማድረስ ተጠርጥረው ታሰሩ።
ሰኔ 23 ቀን፣ መንግሥት ነውጦችን ለመከላከል በሚል ኢንተርኔት ተዘግቶ ለሦስት ሳምንት እንዲቆይ አደረገ።
በርካታ ሰዎች በመንግሥት ጥይት ተመትተው ተገድለዋል። ሆኖም የአሜሪካ ድምፅ እና አዲስ ስታንዳርድን ጨምሮ፣ በርካታ የዜና አውታሮች በኦሮሚያ ብዝኀ-ብሔር እና ብዝኀ-እምነት ከተሞች ውስጥ የተፈፀሙ ኦሮሞ ያልሆኑ እና ሙስሊም ያልሆኑ ቤተሰቦች ላይ በደቡብ ምሥራቅ ኦሮሚያ የደረሰውን ጥቃት ዘገቡ።
ብዙዎቹ ነውጦች በአማራ-ኦሮሞ መሥመር የተጠመዱ ይሁኑ እንጂ ሃይማኖት ውስብስብና መንደርተኛ በሆነ የብሔር አረዳድ ሳቢያ ማዕከላዊ ሚና ሳይጫወት አልቀረም፦ የደቡብ ምሥራቅ ኦሮሞ ማኅበረሰብ ማንነት ሁኔታ በእስልምና አማኝነት እና በአፋን ኦሮሞ ቋንቋ ተናጋሪነት ጥምር የሚገለጽ ነው።
አንድ የአካባቢው ነዋሪ የሀጫሉን በኢትዮጵያ ኦርቶዶክስ ተዋህዶ ቤተ ክርስትያን ትውፊት የተዘጋጀ የቀብር ሥነ ስርዓት በቴሌቪዥን ከተመለከተ በኋላ “እኛ እኮ ሀጫሉ ኦሮሞ መስሎን ነበር” ብሏል ተብሏል።
የተለያዩ ዘገባዎች እንደገለጹት፣ ብዙዎቹ የዘግናኝ ነውጥ ጥቃት ሰለባዎች አነስተኛ ብዛት ያላቸው ክርስቲያን አማራዎች፣ ክርስቲያን ኦሮሞዎች እና ጉራጌዎች ነበሩ።
የዓይን እማኞች እንደተናገሩት በደቦ የወጡ ሰዎች ንብረቶችን አቃጥለው አውድመዋል፣ በአደባባይ ስቅላት ፈፅመዋል፣ እንዲሁም አንገት ቀልተዋል፣ ብሎም ሰውነት ቆራርጠዋል።
አሳዛኙ ቃለ መጠይቅ
የሀጫሉ ግድያ እንደተሰማ የዳያስፖራ ሚዲያ አውታሮች፣ ግድያውን ከግድያው ሳምነት ቀድሞ አርቲስቱ ለኦኤምኤን ጋዜጠኛ ጉዮ ዋሪዮ ከሰጠው ቃለ ምልልስ ጋር አያያዙት።
በቃለ ምልልሱ ወቅት፣ ጉዮ ሀጫሉን በተደጋጋሚ ለገዢው ፓርቲ ያለውን ድጋፍ የተመለከተ ጥያቄዎች ሲጠይቀውና መልሱን እያቋረጠ ሲሞግተው ነበር።
ሀጫሉ ለገዢው ፓርቲ ድጋፍ አለህ የተባለውን ያስተባበለ ሲሆን፣ በኦሮሞ የፖለቲካ ድርጅቶች መካከል ያለውን መከፋፈልም በመተቸት እንደሙዚቀኛ እና አሳቢ ገለልተኛ መሆኑን ለማሳየት ሞክሯል – ይህ ባሕሪው እስከ ግድያው ድረስ የበይነመረብ ላይ መዘባበቻ አድርጎ አሰንብቶት ነበር።
በዚህ መሐል ጉዮ ሀጫሉን የዘመናዊት ኢትዮጵያን በመገንባት ረገድ ጉልህ ሚና የተጫወቱትን የ19ኛው ክፍለ ዘመን ዐጤ ዳግማዊ ምኒልክ ኦሮሞ ላይ አድርሰውታል ስለሚባለው ኢፍትሐዊነት ጠይቆት ነበር።
ሀጫሉ በአዲስ አበባ የሚገኘው የምኒልክ ሀውልት ላይ የሚታየው የሚጋልቡት ፈረስ የእርሳቸው ሳይሆን ሲዳ ደበሌ የተባለ የኦሮሞ ገበሬ ፈረስ ዘርፈው እንደሆነ በመናገር ብዙዎችን አስድንግጦ ነበር።
ይህ አስተያየቱ ተቺዎችም፣ አወዳሾችም ፌስቡክ ላይ እንዲስተወዋሉ አድርጓል።
ሀጫሉ ከአንድ ሳምንት በኋላ ሲገደል፣ ብዙ የኦሮሞ ዳያስፖራ ማኅበረሰብ አባላት ወዲያውኑ የዳግማዊ ምኒልክ ፈረስን አስመልክቶ የሰነዘረው ትችት በዐጤያዊቷ ኢትዮጵያ ደጋፊዎች አስገድሎታል ብለው ግምታቸውን አሳለፉ።
በማኅበራዊ ሚዲያ፣ የኦሮሞ ፖለቲከኞች የሀጫሉ ምኒልክ ላይ የተሰነዘረ ትችት ላይ የሙጥኝ ብለው ቢያተኩሩምና ወደ ተዛባ መረጃ ቢያሳድጉትም፣ ሌሎቹ የቃለ ምልልሱ ይዘቶች በኦሮሞ ማኅበረሰቦች ውስጥ ስላሉ ክፍፍሎችና ተቃርኖዎች በብዛት የሚያተኩሩ ነበሩ።
በቃለ ምልልሱ ውስጥ፣ ጉዮ ሀጫሉን በአገሪቱ ውስጥ እየተስተዋለ ባለው ፖለቲካዊ ለውጥ ላይ፣ በተለይም ራሳቸው ኦሮሞ በሆኑት ጠቅላይ ሚኒስትር ዐቢይ ጉዳይ እና የ2010ሩ ለውጥ ከመጣ ወዲህ የኦሮሞ ሕዝብ የሚጠብቀውን አግኝቷል ወይ እያለ መንግሥትን በሚያብጠለጥል ስሜት አስተያየት እንዲሰጥ ሲወተውተው ነበር።
ሀጫሉ በኦሮሞ ፖለቲካ ክፍፍል ውስጥ ለማንም ላለመወገን ጥረት ቢያደርግም፣ የዐቢይ አሕመድን ኦሮሞ ማንነት ጥያቄ ውስጥ የሚያስገቡ ሰዎችን ግን ተችቶ አልፏል።
ሀጫሉ በአንድ ወቅት ኢሕአዴግ ውስጥ በመሆን ኢትዮጵያን በበላይነት ሲመራ የነበረው ሕወሓት ጋር የሚፈጠሩ አጋርነቶች ላይ ያለውን የተቃውሞ አቋም አጠናክሯል።
ሕወሓት ዐቢይ አሕመድ ሥልጣን ከያዙ በኋላ ኢሕአዴግን ሲያፈርሱ ተቃዋሚ መሆኑ ይታወቃል።
ሀጫሉ በኦሮሚያ የተከሰተውን የፖለቲካ ነውጥም በተመለከተ በማንሳት የመንግሥት ባለሥልጣናትን እና በተለምዶ ኦነግ-ሸኔ በመባል የሚታወቀው፣ የኦነግ ወታደራዊ ቀኝ-ዘመም ክንፍ የነበረውን ትችትም ሰንዘሮ ነበር።
የሀጫሉን ግድያ ተከትሎ፣ መንግሥት የቃለ ምልልሱን ሙሉ 71 ደቂቃ በማግኘት ለዕይታ አቅርቦታል።
የተቆረጠው ክፍል ሀጫሉ ኦነግ ሸኔ በንቃት ይንቀሳቀሳል ከሚባልበት ምዕራብ ኦሮሚያ የግድያ ዛቻ ይቀርብበት የነበረ መሆኑን የገለጸበት ክፍል ይገኛል።
ሀጫሉ ኦነግ-ሸኔን ቢያወድስ ኖሮ በማኅበራዊ ሚዲያ ላይ ይደርስበት የነበረው ጥቃት ላይደርስበት ይችል እንደነበር ገልጿል።
በሕወሓት ጊዜ የኢትዮፕያ ደኅንነት ኃላፊ ከነበረው ጌታቸው አሰፋ ጋር የነበረውን ግጭትም አንስቷል።
ጉዮ፣ ይህንን ቃለ ምልልስ በፌስቡክ “የግድ መታየት ያለበት” በሚል ከስርጭቱ በፊት ሲያስተዋውቅ ነበር። አሁን ጉዮ በቁጥጥር ሥር የዋለ ሲሆን፥ ሙሉ የ71 ደቂቃ ቃለ ምልልሱ ከሀጫሉ ግድያ ጋር የተያያዘ መረጃ ይገኝበት እንደሁ በሚል እየተመረመረ ነው።
የሀጫሉ ግድያ ያስከተለውን ጦስ በተመለከተ ክፍል ሁለትን ያንብቡ።
የኖቤል የሰላም ሽልማት ለኢትዮጵያው ጠቅላይ ሚኒስትር ያለወቅቱ የተበረከተ ነበርን ?
እ.ኤ.አ ጥቅምት 12፣ ጠቅላይ ሚኒስትር ዶክተር አቢይ አህመድ አሊ የ2019 የኖቤል የሰላም ሽልማት ከተሸለሙ 24 ሰዓታት ሊሞላቸው ጥቂት ሲቀራቸው፣ የሰላማዊ ሰልፍ አስተባባሪዎች ታስረው፣ አዲስ አበባ ውስጥ ጋዜጣዊ መግለጫ ከመስጠት ታግደው ነበር፡፡
‹‹በኦሮሞ ፖለቲከኞች አዲስ አበባ ላይ የሚቀርበው የባለቤትነት ጥያቄ››ን እና የፖለቲካ ፓርቲዎችና የሲቪል ማህበረሰቡ ‹‹ጭቆናን›› በመቃወም ለጥቅምት 13 የሃገሪቱ ርዕሰ-መዲና ውስጥ መስቀል አደባባይ ላይ ለማካሄድ የታሰበው ሰልፍ የተሰናዳው በባላደራው ምክር ቤት ንቅናቄ ነበር፡፡
የባላደራ ምክር ቤት ለበርካታ ጊዜያት የተለያዩ ክሶች እየቀረቡበት በመንግስት ሲታሰር በነበረው፣ ኢትዮጵያዊው ጋዜጠኛ እና ጦማሪ እስክንድር ነጋ ይመራል፡፡
አቢይ፤ ግርማ ሞገስ ያላቸው ወጣት መሪ
የኖርዌዩ የኖቤል ኮሚቴ፣ ጥቅምት 11 የ2019 የኖቤል የሰላም ሽልማት አሸናፊ ሲታወቅ፣ የዶክተር አቢይ አህመድ አሊ ‹‹ከጎረቤት ኤርትራ ጋር የነበረውን የድንበር ግጭት ለመፍታት የወሰዱት ወሳኝ ተነሳሽነት›› ተጠቅሶ ነበር፡፡
ዜናው በደስታ ተቀባይነትን ሲያገኝ፣ በተወሰነ ጥርጣሬም የተቀበለ ወገን አልጠፋም፡፡
የ43 ዓመቱ የቀድሞ የድህንነት ሃላፊ፣ አቢይ በመጋቢት 2፣ 2018 አራተኛው የኢትዮጵያ ጠቅላይ ሚኒስትር ለመሆን በቅተዋል፡፡
ወዲያውኑ ባልተገመተ ሁኔታ ብቻ ሳይሆን፣ ከአምስት ዓመት በፊት ሊሆኑ የማይችሉ ተከታታይ ለውጦችን ጀምረዋል፡፡
የእርሳቸው ቀዳሚ የሆኑት፣ ሃይለማርያም ደሳለኝ ኢትዮጵያን በብረት ጡጫ በመግዛት፣ ሃሳብን በነፃነት የመግለፅ መብትን በማፈን፣ የተቃዋሚ መሪዎችን እና ፖለቲካዊ ተቃውሞዎችን በሃይል በመጨፍለቅ ነበር ያስተዳደሯት፡፡
ከ80 በላይ ብሔረሰቦች ቢኖሩም፣ ኢትዮጵያ ውስጥ ብሔር-ተኮር ግጭቶች አዲስ አይደሉም፡፡
ነገር ግን አለመረጋጋቶች እና ተቃውሞዎች፣ ኢትዮጵያ ውስጥ ባሉ ሁለት ትላልቅ ክልሎች፣ ኦሮሚያ እና አማራ፣ የአማራ ክልል ወደ ኦሮሚያ ክልል በመስፋፋት ሰበብ ተነስተው የምስራቅ አፍሪካዋን ሃገር ከ2015 እስከ 2018 መባቻ ድረስ ለሁለት ሰንጥቋት፣ ሃይለማርያምን ‹‹ላልተጠበቀ›› የስልጣን መልቀቅ፣ መጋቢት 2018 ላይ አብቅቷቸዋል፡፡
አቢይ የገዢውን – የኢትዮጵያ ህዝቦች አብዮታዊ ዴሞክራሲ ግንባር (ኢህአዴግ)ን ምርጫዎች - ከ180 ድምፆች፣ 108 ድምፆችን በማግኘት አሸንፈው፣ ሃይለማርያምን ተክተው የፓርቲው ሊቀ-መንበር፣ ከዛም የሃገሪቱ ጠቅላይ ሚኒስትር ለመሆን በቅተዋል፡፡
የኦሮሞ ብሔር አባልነታቸው ከክርስቲያን እና ሙስሊም መነሻቸው ጋር፣ በወትድርና ልምዳቸው እና በወታደራዊ ስለላ ባለሙያነታቸው፣ አቢይ ሃገሪቷ ውስጥ ያለውን ውጥረት ሊያረግቡ እንደሚችሉ መሪ ታይተው ነበር፡፡
አንድ የቻተኸም ሃውስ ተንታኝ፣ ‹‹ምስጢራዊው እና ውስብስቡ የትብብር ውቅር›› የሆነው ኢህአዴግ ውስጥ በተካሄዱ ምርጫዎች ድል ስላገኙት አቢይ ሲፅፍ፣ ‹‹እርሳቸው ከመጀመሪያውኑ ብዙዎችን ለሃገሪቱ መረጋጋት፣ አንድነት እና ለውጥን እንደሚያመጡ አሳምነው ነበር፡፡›› ብሏል፡፡
በአንፃራዊ አጭር አካሄድ፣ አቢይ በባለፈው አስተዳደር ወቅት አለመረጋጋቶችን ለመደምሰስ የታወጀውን የአስቸኳይ ጊዜ አዋጅ በማንሳት፣ በሺህዎች የሚቆጠሩ የፖለቲካ እስረኞችን አስለቅቀዋል፡፡
በፍጥነት የሚቀያየረው የፖለቲካ ምህዳር ብዙ ስደተኛ ተቃዋሚዎች እንዲመለሱ እና በመቶዎች የሚታሰቡ ድረ-ገፆች እና የቲቪ ጣቢያዎች ከአፈና እንዲላቀቁ አድርጓል፡፡
እንደሚታወቀው፣ አቢይ ጨካኙን የፖለቲካ መጨቆኛ መሳሪያን – የኢትዮጵያ የፀረ-ሽብርተኛነት ህግ አሻሽለዋል፡፡
ግን የእርሳቸው በጣም የሚጠቀሰው ስኬት፣ ለ2019 የኖቤል የሰላም ሽልማት ያሳጫቸው ተግባር ከጎረቤት ኤርትራ ጋር የፈጠሩት ታሪካዊ የሰላም ስምምነት ነው፣
ነገር ግን የአቢይ የለውጥ ስራዎች ያለተቃውሞ ወደፊት መጓዝ አልቻሉም
፡፡ ሰኔ 2018 ትግራይ ክልል ውስጥ በተካሄደ የፖለቲካ ሰለማዊ ሰልፍ ላይ ከተፈጠረ ፍንዳታ እርሳቸው ሲተርፉ፣ ሌሎች ሁለት ሰዎች ተገድለዋል
፡፡ እንደታንዛኒያዊው የፓርላማ አባል ጃኑዋሪ ማካምባ – የአቢይ ዘመን አጋር፣ በፃፉት አወዳሽ የትዊተር መልዕክት እንደጠቀሱት፣ ‹‹ኢትዮጵያ ከባድ እና ውስብስብ ሃገር ነች፡፡›› ብለዋል፡፡
የብሔር ግጭቶች 2.9 ሚሊዮን ተፈናቃዮችን 2018 ላይ ሲያስከትሉ፣ ያለፈው ሰኔ ወር አማራ ክልል ውስጥ የከሸፈው መፈንቅለ-መንግስት የሚቀጥለው ዓመት የታቀደው ብሔራዊ ምርጫን ሊገዳደሩ የሚችሉ የፀጥታ ስጋቶች ሆነው አልፈዋል፡፡
በተጨማሪም፣ ኢትዮጵያ እስከአሁን ድረስ ከፍተኛ የድህነት መጠን ያለባት ሃገር መሆኗን፣ በጠንካራ የኢኮኖሚ መዘርዝሮች የተጠቀሰ ነው፡፡ የአቢይ ‹‹ሊብራላዊ ለውጥ-አምጭነት›› ምስል የሚወሰነው የኢትዮጵያ ኢኮኖሚን በመቀየር አቅማቸው ላይ ነው፡፡
ኢትዮጵያ ውስጥ – በአብይ ቁጥጥር ስር – የኢንተርኔት አገልግሎት መዘጋት መቀጠሉ፣ የተፈጠሩት መቀያየሮች ‹‹ከፖለቲካ ለውጦች በፊት ይልቅ በጣም እየተወሳሰቡ ስለመጡ›› ለማርገብ ነው፡፡
ሃገር-አቀፉ የኢንተርኔት መዘጋት ከሰኔ 11 – 14 የነበረ ሲሆን፣ የአጭር ፅሁፍ መልዕክት አገልግሎቶችም ተዘግተው ነበር፡፡
መስከረም 26 ላይ የኢትዮጵያው የፈጠራ እና የቴክኖሎጂ ሚኒስትር ዶክተር ጌታሁን መኩሪያን የወከሉት የምርታማነት ጭመራ ሴክተር ባለስልጣን አቶ ጀማል በከር ውይይት የኢንተርኔት ነፃነት በአፍሪካ (FIFAfrica) ስብሰባ ላይ እንደተናገሩት፣ ‹‹መንግስት የሃገሪቱን ዲጂታል ቦታ ክፍት ቢያደርግም፣ አሁንም በተለያዩ ዘዴዎች የኢንተርኔት ነፃነትን የሚያውኩ የጥላቻ ንግግሮች እና ሃሰተኛ ዜናዎችን ለመቆጣጠር መሰራት አለበት፡፡›› ብለዋል፡፡
በዚህ ፅሁፍ መጀመሪያ ላይ እንደተገለፀው ዓይነት ሁነት፣ ሃሳብን በነፃነት የመግለፅ እና የፖለቲካ ተቃውሞን የማንፀባረቅ መብት በምስራቅ አፍሪካዊቷ ሃገር በተበጣሽ ገመድ ላይ የሚረማመድ ይመስላል፡፡
ጊዜውን የጠበቀ? ወይስ የሚገባቸው?
ኢትዮጵያን ያስጨነቁ ችግሮች አሁንም ቢቀጥሉም፣ ለምን አቢይ ልክ እንደንፁህ አየር ጥሩ አቀባበል ያገኙበትን ምክንያት በቀላሉ ማስተዋል ይቻላል፡፡ አብዛኛዎቹ ገዢዎች ሽማግሌ የሆኑ እና አንዳንዴ አጋር መሪዎች በሚገዙባት አህጉር፣ ነፃው የ43 ዓመት ወጣት ከሽማግሌዎቹ ገዢዎች፣ በብዙ ሁኔታዎች አፈንግጠው ወደ ስልጣን መውጣታቸው የሚያስገርም ነው፡፡
የዩጋንዳው የ75 ዓመት ባለፀጋው ፕሬዝደንት ዩዌሪ ካጉታ ሙሴቬኒ፣ 1986 ላይ ስልጣን እንደያዙ በፅናት የእርሳቸው አመራር የተቃወሟቸውን በመደምሰስ፣ የምስራቅ አፍሪካዊቷን ሃገር የፖለቲካ ምህዳር አጥብበውታል፡፡
የጆን ማጉፉሊዋ ታንዛኒያ በፖሊሳዊ አያያዝ ስር ያለች ሲሆን፣ የተቃውሞ ፖለቲካ፣ ሰብዓዊ መብቶች እና የፕሬስ ነፃነትን በቅርቡ – በሃይል እርምጃ አፍናለች፡፡
የ76 ዓመቱ የናይጄሪያው ፕሬዝደንት ሙሃማዱ ቡሃሪ ለሰብዓዊ መብቶች፣ ሃሳብን በነፃነት የመግለፅ መብት እና የፖለቲካ ተቃውሞ ያላቸው ትኩረት ያነሰ ነው፡፡
ግን ከቀረቡት ድክመቶች ጋር ስናወዳድረው፣ ለአቢይ በርካታ ውዳሴዎች መቅረባቸው በጣም የቀደመ ሆኖ ይታያል ወይ?
የ2009ኙ የኖቤል የሰላም ሽልማት ለባራክ ኦባማ በመጀመሪያወቹ የስልጣን ቀናት ከተበረከተ በኋላ፣ ማንም ሰው እንደሚረዳው፣ የኖቤል ኮሚቴ የተሾመን ፕሬዝደንት ወዲያወኑ ጥንቁቅ ሆኗል፡፡ ለአብነት ያህል፣ ኦባማ ሊቢያ ውስጥ ሰላም አላመጡም፡፡ ይልቅስ እስካሁን ሊረግቡ ያልቻሉ ችግሮች እንዲፈጠሩ አድርገዋል፡፡
ሌሎች ተሸላሚ ሎሬቶችም የገቡትን ቃል መፈፀም አልቻሉም፡፡ በዋናነት የሚጠቀሱት፣ የማይናማሯ ፖለቲከኛ ኡንግ ሳን ሱ ኪ፣ የቁም እስር ላይ እያሉ ሽልማቱን ቢያሸንፉም፣ የሃገሪቱ መንግስት ዋና መሪ ከሆኑ በኋላ ግን በሮሂኒጊያ ሙስሊምች ላይ የተፈፀመውን የዘር ጭፍጨፋ መርተዋል፡፡
የሰሜን ቬይትናም መሪ ሊ ዱች ቶ፣ ሃገራቸው ሰላም አጥታ ባልተረጋጋችበት ወቅት ከሄኔሪ ኬሲንገር ጋር 1973 የቀረበላቸውን ሽልማት አለመቀበላቸው በደንብ ይታወቃል፡፡
ማንም ሰው እንደሚረዳው፣ ኮሚቴው እንዲህ ያሉ ሽልማቶችን የሚያበረክተው፣ ተሸላሚው ቃል በገባው አካሄድ እንዲቀጥል በተስፈኛነት ለማበረታታት አስቦ ነው፡፡
ነገር ግን ሽልማቱ ትርጉም የሚሰጠው እስከ አስተዳደሩ መጨረሻ ተቆይቶ፣ ግለሰቡ ቃላቸውን መኖራቸው እና ሽልማቱ የሚገባቸው መሆኑን አስተውሎ መስጠቱ ነው የሚጠቅመው፡፡
ለመጠንቀቅ የሚቀርበው ሌላኛው ምክንያት፣ ከላይ የተጠቀሱት አብዛኛዎቹ የአፍሪካ መሪዎች አነሳሳቸው ጨቋኝ ሆነው አለመታየታቸው ነው፡፡
ሙሴቬኒ ተፋልመው፣ ነፍሰ-ገዳዩን ኤዲ አሚንን ከስልጣናቸው አባርረዋል፡፡ ማግፉሊ ስልጣን በያዙበት ወቅት፣ የግልፅነት እና ወጪ ቆጣቢ አመራር አቀንቃኝ ነበሩ፡፡
ቡሃሪ ለአንድነት እና ለሙስና ያላቸው ትዕግስት-አልባነት፣ ናይጄሪያ ለረዥም ጊዜ የጠበቀቻቸው ‹‹መሲህ›› አስመስሏቸው ነበር፡፡
በቅርቡ ያረፉት ሮበርት ሙጋቤ እንኳ፣ የአፍሪካ አንጋፋ የነፃነት ታጋይ ነበሩ፤ ስልጣናቸው ከ37 ፈታኝ ዓመታት በኋላ ያለምህረት ቢፈነቀሉም፡፡
ተቺዎች ጨምረው እንደሚናገሩት፣ ጠቅላይ ሚኒስትሩ ‹‹ለውጡን ለመምራት በተክለ-ሰብዕናቸው ላይ ተንተርሰዋል››፤ መንግስታዊ ተቋማትን ከማዋቀር ይልቅ፡፡
ይህ የመንግስት ቢሮክራሲን ለመቀነስ የተሟላ እና ጠቃሚ ሊሆን ቢችልም፣ አስተማማኝ የረዥም ጊዜ ለውጦችን መሰረት ለመጣል አያስፈልግም፡፡
አቢይ ከሌሎች ተለይተው፣ በሰላም እና የለውጥ መንገድ ላይ መጓዛቸውን ይቀጥላሉ?
ወይስ የእርሳቸው የአህጉር ዘመነኛዎች በተጓዙበት የታወቀ መንገድ ይከተላሉ? ለኢትዮጵያ እና አፍሪካ አክራሞት፣ ቀዳሚው ይሆናል ብዬ ተስፋ አደርጋለሁ፡፡
የሱዳን የዴሞክራሲ ፀደይ ማለቂያ ወደሌለው አስቀያሚ የበጋ ንዳድ እየተቀየረ ነው
ሱዳን ከአንዱ የአረብ ክረምት ወደ ሌላኛው ፀደይን ሳታይ ትሸጋገር ይሆን?
ተቃዋሚዎች በሚያዚያ ወር ከ30 አምባገነናዊ አገዛዝ ዓመታት በኋላ ኦማር አል በሽርን ከሥልጣን ሲያባርሩት ለመላው ዓለም መልካም ዜና ነበር።
በሽር እአአ ከ2008 ጀምሮ በዘር ጭፍጨፋ እና የዳርፉር ጦር ወንጀል በሔግ ሲፈለጉ ነበር። ከሥልጣን መወገዳቸው ለሱዳን ዴሞክራሲ ቁልፍ እርምጃ ሲሆን፥ ለዳርፉሮች ደግሞ ፍትሕ ነው።
ከዚያ በኋላ የተከሰተው ግን ተስፋ አስቆራጭ ነው።
የሱዳን ሠራዊት ምርጫ ለማድረግ ቃል ገባ ግን ይህ በሁለት ዓመታት ውስጥ አይሆንም።
አገሪቱን አሁን እየመሩ ያሉት ወታደራዊ መሪዎች የሚመራው የሽግግሩ ወታደራዊ ምክር ቤት የበሽርን የቅርብ አማካሪዎች፣ ለምሳሌ የጃንጃውድ የዳርፉር ወታደራዊ ጭፍጨፋ በመምራት የሚጠረጠሩት ሌተ/ጄነራል አሕመድ አዋድ ኢብን ኡፍን ይጨምራል።
ብዙ የሱዳን ጉዳይ ታዛቢዎች በወታደራዊ ምክርቤት ውስጥ ነገሮችንን እያከረሩ ያሉት ምክትል ፕሬዚዳንቱ መሐመድ ሐምዳን ዳግሎ በቅፅል ሥማቸው ሔምድቲ ናቸው።
ሔምድቲ በዳርፉር የተቃውሞ ድምፆችን በኀይል የጨፈለቁትን የጃንጃዊድ ተዋጊዎች ከመምራታቸውም ባሻገር ሕፃናት ወታደሮችን ከዳርፉር በመመልመል የየመን ደም አፋሳሽ ጦርነት ውስጥ ሳውዲን ወክለው እንዲዋጉ አድርገዋቸዋል።
አደጋው ግልጽ ቢሆንም የሱዳን የዴሞክራሲ ኀይሎች ግን አደባባይ ተመልሰው ወጥተው በአስቸኳይ ሲቪል የሽግግር መንግሥት እንዲቋቋም እየጠየቁ ነው።
ጥያቄያቸው አስከፊ ጥቃት ነው ያስከተለባቸው።
በጁን 3፣ በዳርፉር ጭፍጨፋ ተጠያቂ የሆኑት የጃንጃዊድ ሠራዊት የቀድሞ አባላት የተገነባው ፈጥኖ ደራሽ ኀይሎች ከመቶ በላይ ሰዎችን ገድሎ ሬሳቸውን ናይል ወንዝ ውስጥ ወርውሮታል። በወታደራዊ ፍተሻ ጣቢያዎች የተገኙ ሰዎችን አስቁመው፣ ደፍረዋል። ዘርፈዋል።
እነዚህ ዘግናኝ ክስተቶች እያሉም የሱዳን ዜጎች ትግላቸውን ቀጥለዋል። እሁድ ጁን 9 ሰፊ ጠቅላላ አድማ ሲያደርጉ ነበር።
የበይነመረቡ ትግል
ዛሬ ዛሬ እንደሚከሰቱት ብዙ ግጭቶች፣ በአክቲቪስቶቹና በወታደሮቹ መካከል ያለውን ትግል የሚገልጽ መረጃ አለ።
በሽርን ከሥልጣን ያስወገዳቸውን እና ወታደሩን እየተጋፈጡ ያሉትን ተቃውሞዎች ያስተባበሩት መካከለኛ ገቢ ያላቸው እንደ የሱዳን ባለሙያዎች ማኅበር እና የሱዳን ዶክተሮች ማዕከላዊ ኮሚቴ ያሉ ሱዳኖች ማኅበራዊ ሚዲያን በተለይም ፌስቡክን በመጠቀም ነው።
ከጁን 3ቱ ጭፍጨፋ በኋላ፣ የሱዳን በይነመረብ በሰፊው ተዘግቶ ከርሟል፤ ይህም በይነመረብ ላይ ማስተባበሩን እና ሪፖርት የማድረጉን ሥራ መሬት ላይ አስቸጋሪ እንዲሆን አድርጎታል።
የሱዳን መንግሥት ከዚህ በፊት ለ68 ቀናት በይነመረብ በመዝጋት ተቃውሞዎችን በመከላከል የበሽርን ከሥልጣን መሰናበት ለማስቆም ሞክሮ ነበር።
ፌስቡክ ሴቶች በሽርን ጎዳና ላይ እንዲቃወሙ በማስቻል የተለየ ሚና ተጫውቷል።
ታሜራ ግሪፊን በፊት ወሬ ለመለዋወጫ ይጠቀሙበት የነበረ እና በኋላ ግን ጎንታይ የፀጥታ ሠራቶችን ለማጋለጥ እና አንዳንዴም ከመኖሪያ ሥፍራቸው እስኪሹሹ ድረስ ዒላማ እንዲሆኑ በማድረግ ሴቶች ብቻ ይጠቀሙበት የነበረ የፌስቡክ ገጽ እንደነበረ ይፋ አድርጋለች።
በተቃውሞ ንቅናቄዎቹ ውስ የሴቶች መኖር እና የዛግሮንዳ ዝማሬያቸው— ሴቶቹ በአደባባይ ተቃውሞ ወቅት ያወጧቸው የነበሩ መፈክራዊ ዜማዎች — የአብዮቱ ፊርማ ሆኗል።
በሽር መንግሥት በዋትሳፕ ወይም ፌስቦክ እንደማይለወጥ መናገራቸው ይታዋሳል።
የእርሳቸው መባረር እንደሚያሳየው የማኅበራዊ አውታሮች ንቅናቄ መፍጠሪያ መሣሪያነት ላይ መንግሥታት ተደጋጋሚ ማናናቅ እንደሚያደርጉ ነው።
አሁን ግን ተቃዋሚዎች የሚጠቀሙበትን ያክል ወታደራዊ ኀይሉም ማኅበራዊ ሚዲያዎችን እየተጠቀመባቸው ነው።
በይነመረብ ሙሉ ለሙሉ አልተዘጋም። በፈጥኖ ደራሽ ኀይሉ ቁጥጥር ሥር ያለው እና የቀድሞ ወታደሮቹን ተግባራት የሚያሳየው የመንግሥት የፌስቡክ ገጽ አሁንም አለ።
የሱዳን አክቲቪስቶች ሰላማዊ ተቃዋሚዎች ላይ አመፅ የሚያበረታቱ መሆኑን አውቆ ፌስቡክ እነዚህ የመንግሥት ገጾች እንዲያግዳቸው ፊርማ እያሰባሰቡ ነው።
የሱዳንን የፌስቡክ ፕሮፓጋንዳ ከመዋጋትም በተጨማሪ አገር ውስጥ ያሉ እና ስደተኛ የሱዳን አክቲቪስቶች ተቃውሞ ማስተባበራቸውን ለመቀጠል እና የመንግሥትን የመብት ጥሰቶች ለመመዘገብ ይችሉ ዘንድ በይነመረብ ለብዙኀኑ መልሶ የሚዳረስበትን መንገድ እየፈለጉ ነው።
አክቲቪስቶቹ በአጭር የጽሑፍ መልዕክት እና በድምፅ ጥሪ የመረጃ ልውውጥ ኔትዎርኮችን እያደራጁ ነው። ነገር ግን ለኔም የሱዳን አክቲቪስቶችእንደ ጉግል ሉን ያሉ ቴክኖሎጂዎች ካርቱም ላይ የመገናኛ ዘዴ መፍጠር ይችሉ እንደሁ ለመጠየቅ እየደወሉልኝ ነው።
(መልሱም፦ ሉን ቴሌኮም አውታሮች እንደ አንቴና ሆኖ ነው የሚያገለግለው። የሱዳን አውታሮች ደግሞ ከግንኙነት ውጪ ተደርገዋል። በተጨማሪም፣ ከከተማው 20 ኪሜ ከፍ ብሎ የሚንሳፈፍ ባሉን በቀላሉ የሚሳኤል ታርጌት ሊሆን ይችላል።)
እስከ ቅርብ ጊዜ ድረስ፣ በኤዲኤስኤል (በስልክ ገመድ የሚዳረስ ኢንተርኔት አገልግሎት) ያላቸው ጥቂት ሱዳናውያን ዋይፋይ በማብራት እና የይለፍ ቃላቸውን ለወዳጆቻቸው በመስጠት ከቤታቸው መረጃዎችን እንዲለጥፉ እና እንዲለዋወጡ እያደረጉ ነበር።
ከሁለት ቀናት በፊት – ማረጋገጥ ባልችልም – ኤዲኤስኤልም ተዘግቷል የሚሉ መረጃዎችን እያየሁ ነበር። ይህ አዲስ ተቃውሞዎቹን ለመበተን እንቅስቃሴ መጀመሪያቸው ይሆን ይሆናል።
ጁን 10፣ የሱዳን ሕዝቦች ነጻነት ንቅናቄ ደቡብ ሱዳን እንዳትገነጠል ባደረገው ውጊያ ታዋቂው ያሲን አርማን ከካርቱም ወደ ጁባ በወታደራዊ ሔሊኮፕተር ተገዶ ተልኳል።
ሌላኛው ዋናው የሱዳን የመረጃ መንገድ ምናልባት ከሱዳን ወደ ጎረቤት አገራት የተሰደዱ ነገር ግን ሱዳን ውስጥ ተቃውሞዎችን ከሚያደራጁ ሰዎች ጋር ግንኙነት ያላቸው ሰዎች በዚያ በኩል የሚያገኙት መረጃ ነው።
አገራት በአጋሮቻቸው ነው የሚታወቁት። ወታደራዊው መንግሥትም ብዙ የወዳጅ ሀብት አለው፦ ሳዑዲ አረቢያ እና የተባበሩት አረብ ኤምሬትስ ለወታደራዊ አመራሮቹ የ3 ቢሊዮን ዶላር እርዳታ ሰጥተዋል።
የትረራም አመራርም ቢሆን ከአረብ ኢሜሪትስ ጋር ባለው ለነዚህ አገራት መሣሪያ መሸጥ የሚከለክለውን የኮንግረስ ውሳኔ እስከመሻር የሚያደርስ ጥብቅ ትሥሥር ኋይት ሀውስ ፈጥኖ ደራሹን ኀይል በሽብርተኛ ድርጅትነት እንዲመዘግበው የተዘጋጀው ፊርማ ማሰባሰብ በቅርቡ ውጤት ያመጣል ብሎ መጠበቅ አያስኬድም።
(በተቃራኒው የአፍሪካን ወታደራዊ አገዛዞች ቸል በማለት የሚያስቆጭ ታሪክ ያለው የአፍሪካ ኅብረት ሱዳን በዚህ ሳምንት ካደረገችው ተቃውሞን የመጨፍለቅ ሥራ በኋላ ከአባልነት አግዷታል።
እኛ ልናደርግ የምንችላቸው ጥቂት ነገሮች
ሱዳን ውስጥ እንዲህ ዓይነት ችግር ሲፈጠር እኛ እንደ አንድ ዜጋ የምናደርገው ይጠፋናል። አንዳንድ ሐሳቦች ምን ማድረግ እንደምንችል ሊየመላክቱ ይችላሉ፦
– ሌሎችም እንዲሁ እንዲያደርጉ እና ለጉዳዩ ትኩረት እንዲሰጡ ጠይቁ።
ሁሉም መንግሥታት – ወታደራዊ መንግሥታትን ጨምሮ – የሚወስዱት እርምጃ ሕዝባዊ ዕሳቤውን እየተመከቱ ነው።
የሳዑዲ እና የአረብ ኢምሬትስ አገራት ሰዎች የሱዳን ሠራዊት ምን እየሠራ እንደሆነ የሚከታተሉ ከመሰላቸው ልምድ ባላቸው የዘር ጨፍጫፊዎች እየተመራ ያለውን መንግሥት ለመደገፍ ፈቃደኝነታቸው ሊገደብ ይችላል።
and ሪፖርተር ዩሰራ ኤልባጊር ከካርቱም፣ ሱዳን ሆና ዜና እየሠራች ነው፤ ትዊቶቿ በጣም ጠቃሚ ናቸው። Declan Walsh, the New York Times bureau chief, is doing የኒዎርክ ታይምስ ቢሮ ኀላፊ ዴክላን ዋልሽም ከመሬት ላይ ጠቃሚ ሪፖርት እያወጣ ነው።
ሪም አባስ የተባለው ሱዳናዊ ጋዜጠኛ እና ጦማሪም በአብዛኛው በአረቢኛ በርካታ ጽሑፎችን እያጋራ ነው።
የአልጄዚራም የግጭት አዘጋገብ በጣም ጥሩ ነው። ነገር ግን በእስካይፕ ኢንተርቪው ላይ ብቻ ጥገኛ መሆናቸው የወደፊት ሽፋን አሰጣጣቸው ላይ እንቅፋት ይፈጥራል ብዬ እሰጋለሁ፦
– ሰዎች ሱዳን ውስጥ እየሆነ ያለውን ነገር ወደው እንዲከታተሉት የሐሰን ሚንጃህን – አልፎ አልፎ ቂላቂል የሆነ ነገር ግን ጥሩ ልብ ካለው የአርበኝነት ተግባር የሚመነጩ የሱዳን የዴሞክራሲ ንቅናቄ እና የመንግሥት የኀይል ምላሽ ምን እንደመሚመስል የሚያሳዩ ቪዲዮዎች መከታተሉ ይጠቅማል።
– ወታደራዊ መንግሥቱ ተቀባይነት እንዲያገኝ የግፊት አድራጊ ድርጅቶች – እነ ፌስቡክን ጨምሮ ከፈጥኖ ደራሽ ኀይሉ የሚመጡ ጽሑፎችንም ይሁን ሌሎች መሰል ይዘቶች በማስተናገድ ወታደራዊ የሽግግር መንግሥቱን መርዳት የለባቸውም።
የሱዳን በይነመረብ አገልግሎት አቅራቢዎች – ኤምቲኤን እና ዛይን – ዓለም ዐቀፍ ድርጅቶች ናቸው፤ በኀልዩት ደረጃ የወታደራዊ መንግሥቱን ትዕዛዝ በግፊት ብዛት እምቢ ብለው በይነመረቡን ሊከፍቱት ይችላሉ።
ዛይን የኩዌት ኩባንያ ነው። በሳዑዲ አረቢያ ከፍተኛ ተፅዕኖ ሥር ሊወድቁ ይችላሉ። ነገር ግን ኤምቲኤን የደቡብ አፍሪካ ኩባንያ ነው። የአክሲዮን ባለቤቶቹ ግፊት ወይም የሕግ ተጠያቂነት ጉዳይ ሊያሰጋው ይችላል።
ወዘተ. የኢንተርኔት ሶሳይቲ የተባለው ድርጅት ሱዳን በይነመረቡን መልሳ እንድትከፍተው ጥሪ አቅርቧል።
ምናልባት ይህ ሶሳይቲ ኤምቲኤን ላይ ተፅዕኖ ለማድረስ ማደራጃ ይሁን አይሁን ግልጽ አይለደም።
– ሱዳን ውስጥ ገንዘብ ማሰባሰብ አስቸጋሪ ይሆናል።
የትራም አስተዳደር የሱዳን መንግሥት ላይ የተጣለውን የፋይናንስ እገዳ እኤአ በ2017 ቢያነሳም ሌሎች የዳርፉር ግጭትን ተከትሎ የተጣሉ ዕቀባዎች አሁንም አሉ።
ሱዳን ውስጥ ያሉ ጓደኞች በክሪ አሊ እና አሜሪካ ያለው የካርቱም አልሙናዮች ማኅበር ከታክስ ነጻ የሆነ US 501c3 ዕድላቸውን በመጠቀም አገር ውስጥ ያለውን የዴሞክራሲ ንቅናቄ እየደገፉ እንደሆነ ጠቁመውኛል።
በሌላ በኩል፣ የግብጽ አብዮት እና ሰፊው የዐረብ ፀደይ የፈጠሩትን ፈንጠዝያና ተስፋ ማስታወስ ከባድ ያደርገዋል።
የሙዝሊም ብራዘርሁድ መንግሥት በዴሞክራሲያዊ መንገድ ከተመረጠ ዓመት በኋላ ወታደራዊው አምባገነን ሥልጣን ነጥቋል።
አሁን የነገሠው ፍርሐት ሱዳን ከአንዱ አምባገነን ወደ ሌላው አምባገነን ልትሸጋገር ነው የሚል ወን።
ከዐረብ ክረምት ወደ ሌላ ክረምት ፀደይ ሳታይ ትከርማለች የሚል ነው። አንዳንድ የሱዳን ተቃዋሚዎች “ሱዳን ወይም ግብጽ” የሚል መፈክር ይዘው የሱዳን ወደ አምባገነንነት መመለስ የመጨረሻ አስቀያሚው ውጤት መሆኑን አመልክተዋል።
ከዚህም በላይ የሚከፈው ውጤት ግን ዓለም ዐቀፉ ማኅበረሰብ ጣልቃ ሳይገባ የዳርፉሩን ዓይነት ጭፍጨፋ ሊከሰት ይችላል የሚለው ስጋት ነው።
ያንን ጭፍጨፋ የፈፀሙት ሰዎች አሁን ኀላፊነት ተሰጥቷቸዋል። እኛ ደግሞ ፊት ነስተናቸዋል።
በኢትዮጵያ የመረጃ-ማዛባት ወረርሽኝ ውስጥ እየፈረሰ ያለው የገዢው ግንባር ዋነኛ ተዋናይ ነው
በቡድን ግጭት ሳቢያ ቢያንስ 80 ሰዎች ተገድለዋል
ይህ ጽሑፍ በኢትዮጵያ የመረጃ ማዛባት ጉዳይ ከተጻፉት ሁለት ጽሑፎች ሁለተኛው ነው።
የመጀመሪያውን እዚህ ማንበብ ይችላሉ።
ሕዳር 7 ቀን ከአንዱ ድርጅት በስተቀር የኢሕአዴግ አባል ድርጅቶች ለመዋሐድ መስማማታቸውን አወጁ።
ከአባል ድርጅቶቹ ሁሉ አንጋፋው ሕወሓት ውሕደቱን በመቃወም እንዲዘገይ በማለት መድረኩን በ2010 ሥልጣን ዐቢይ አሕመድ ሥልጣን ሲቆጣጠሩ ወደ ጀመረው የፖለቲካ ትርምስ ለቋል።
ነገር ግን የውሕደቱ እርምጃ በአገሪቱ ውስጥ ያለውን ማኅበራዊ ሚዲያ ላይ በጥላቻ ንግግር፣ በመረጃ ማዛባት እና የተሳሳተ መረጃ መስጠት የተመሠረተውን የዘውግ ክፍፍል እና ነውጥ ለማለዘብ ይረዳል ተብሎ ይጠበቃል።
የውሕደቱ ዜና የታወጀው በሕዳር ወር የዩኒቨርሲቲ ተማሪዎች በአማራ ክልል በሚገኘው ወልዲያ ዩኒቨርሲቲዎች ሁለት የኦሮሞ ተማሪዎች በደቦ መገደላቸውን ተከትሎ የተዛባ መረጃ መሻኮቻ ሆነው ትኩረት በሳቡበት ወቅት ነበር።
ጥቅምት 29፣ 2019 በወልዲያ ዩኒቨርሲቲ ኦሮሞ እና አማራ ተማሪዎች መካከል ምንነቱ ያልታወቀ ግጭት መቀስቀሱ ተነግሮ ነበር።
ከዚያ በማኅበራዊ ሚዲያዎች አንዱ ቡድን ሌላውን ቡድን እያጠቃ ነው የሚል አሉባልታ ተሰራጨ። ይህም በተለይ ከቀያቸው ርቀው የሚማሩ የዩኒቨርሲቲ ተማሪዎች ዘንድ ከፍተኛ ድንጋጤን ፈጠረ።
የመንግሥት ባለሥልጣናት መረጋጋት እንዲሰፍን ጠየቁ። ጠቅላይ ሚኒስትር ዐቢይ አሕመድ በበኩላቸው የአሉባልታ መንዛቱን ነገር አውግዘው የአካባቢው ባለሥልጣናት በፍጥነት ሕግ በማስከበር ተማሪዎቹን ካላረጋጉ ዩኒቨርሲቲዎቹን እንደሚዘጉ በዛቻ አስጠነቀቁ።
በአገሪቱ በርካታ ዩኒቨርሲቲዎች ውስጥ የተዛመተው ድንጋጤ በኢትዮጵያ ስር የሰደደውን የዘውግ ውጥረት ከመቀስቀሱም ባሻገር ብዙ ጊዜ በኦሮሞ እና አማራ መካከል እንዳለ ግጭት ተደርጎ የሚቃለለውን ነገር ግን ነፍስ እየቀጠፈ ያለውን የኢሕአዴግ ውስጥ ለውስጥ ውስብስብ የሥልጣን ሽኩቻ የሚያሳይ ነበር።
ኢሕአዴግ የአራት ፓርቲዎች ግንባር ነው። አባላቱም፣ አዴፓ፣ ኦዴፓ፣ ደኢሕዴን እና ሕወሓት ሲሆኑ፣ አገሪቱን የሚመሩትም እነርሱው ናቸው።
ከ1983 ወዲህ ኢሕአዴግ በኢትዮጵያ ፖለቲካ ውስጥ ማዕከላዊ ተዋናይ ነበር።
ይሁንና እስካሁን አገሪቷን እየመራ ቢሆንም ባለፉት ሁለት ዓመታት፣ በተግባር እየከሰመ የመጣ ግንባር ነው።
ፓርቲው መቋጫ በሌለው ነፍስ እስከመቅጠፍ የዘለቀ የሥልጣን ሽኩቻ ተተብትቧል። በተለይ በአራቱ የዘውግ ቡድኖች ሥም በተደራጁት ፓርቲዎች ደጋፊዎች እና አባላት መካከል የማኅበራዊ ሚዲያ ግጭት አለ።
የግንባሩ አባላት፣ በተለይም አዴፓ፣ ኦዴፓ እና ሕወሓት በየክልሉ ካሉ ነውጠኛ ብሔርተኛ ተቃዋሚዎች ጋር በግልጽ ሲዳሩ ነው የከረሙት።
ለተቃዋሚ ሚዲያዎች አሳፋሪ ታሪኮችን አሳልፈው እየሰጡ የወትሮው የተዛባ መረጃ ስርጭት ላይ ነዳጅ በማርከፍከፍ እርስ በርስ እየተናከሱ ነው።
የሚያሾልኳቸው መረጃዎች አንዳንዴ ሙሉ ለሙሉ ፈጠራ ናቸው።
ከዚያም በላይ አሳሳች እና ወገንተኝነት የተጫናቸው መረጃዎች ናቸው። ዞሮ ዞሮ ተደምረው ለፓርቲ ውስጥ የሥልጣን ሽኩቻቸው አስተዋፅዖ ያደርጋሉ።
በጥቅምት ወር ለምሳሌ፣ በማኅበራዊ ሚዲያ ላይ ታዋቂ የሆነው ስዩም ተሾመ ለማመን የሚቸግሩ የኢሜይል ቅጂዎችን ከአንድ ከፍተኛ የሕወሓት ባለሥልጣን የተቀዳ ነው በሚል መለጠፍ ጀመረ።
ስዩም የጠቅላይ ሚኒስትሩ ዋና ደጋፊ ሲሆን በ2009 እና በ2010 ባልታወቀ ምክንያት ሁለት ጊዜ ታስሯል።
የተጠለፉት ኢሜይሎች በኢትዮጵያ ዩኒቨርሲቲዎች ውስጥ አመፅ በመቀስቀስ ኢትዮጵያውያን በጠቅላይ ሚኒስትር ዐቢይ ላይ እና በአገሪቱ የፀጥታ ሁኔታ ላይ እምነት እንዲያጡ ለማድረግ የሕወሓት አባላት እያቀዱ ነበር ይላል።
የጃዋር መሐመድ ‘የግድያ ሴራ'፡ የተዛባ መረጃ ጉዳይ
ጥቅምት 21፣ ቀደም ሲል የጠቅላይ ሚኒስትር ዐቢይ አጋር የነበረው እና ታዋቂው የኦሮሞ ፖለቲካ ተሟጋች ጃዋር መሐመድ የፌስቡክ ገጹ ላይ በአዲስ አበባ በሚገኘው መኖሪያ ቤቱ አካባቢ ያንዣበበ ሁኔታን ገልጿል።
ጃዋር መልዕክቱን ያስተላለፈው በኦሮምኛ፣ አማርኛ እና እንግሊዝኛ ሲሆን፥ ጥቅል መልዕክቱ ከዕኩለ ሌሊት በኋላ ቤቱ የመጡ የፌዴራል ፖሊስ አባላት መንግሥት የቀጠረለትን የፀጥታ አካላት ጠቅልለው እንዲወጡ ማዘዛቸውን ነው።
ከሚያዝያ 2018 ጀምሮ መንግሥት ሚዲያ ላይ የሚያሳድረውን ተፅዕኖ በማርገብ በፊት የታገዱ የተቃዋሚ መሪዎችን እና አክቲቪስቶችን ወደ ኢትዮጵያ እንዲገቡ በማድረግ ጃዋርን ጨምሮ የጥበቃ ከለላ ሲያደርግላቸው ከርሟል።
የጃዋር መሐመድ የፌስቡክ ጽሑፍ. ስክሪንሾቱ የተወሰደው ጥቅምት 15, 2012 ነው። ጃዋር መሐመድ በዚህ ጽሑፉ ታጣቂዎቹ ለመጠጋት ከሞከሩ ጠባቂዎቹ ራሳቸውን እንደሚከላከሉ እና ደም ከፈሰሰ መንግሥትን ተጠያቂ እንደሚያደርግ ገልጿል።
ይህንን ጽሑፍ በጻፈ ጥቂት ሰዓታት ውስጥ፣ ጃዋር በደጋፊዎቹ እና ተቃዋሚዎቹ ሲጠበቅ እንደነበረው ሁሉ፣ ራሱ ባቋቋመው እና ዋና ዳይሬክተር ሆኖ በሚመራው ኦኤምኤን ቴሌቪዥን እና ፌስቡክ ላይቭ ቀርቦ ንግግር አድርጓል።
በቪዲዮ መልዕክቱ ከመንግሥት ባለሥልጣናት ጋር ያለውን ግጭት በማካበድ የግድያ ሴራ ነው በማለት ወቀሳ አቅርቧል።
ጠቅላይ ሚኒስትሩን ጨምሮ የመንግሥት ባለሥልጣናት ግን ወቀሳውን በመካድ ሊገድሉት ቢፈልጉ መጀመሪያውንም የደኅንነት ጥበቃ እንደማያቆሙለት ተናግረዋል።
የጃዋር ውንጀላ የግብረ ምላሽ ክስተቶችን አከታትሎ በመጫሩ ደጋፊዎቹ አዲስ አበባ በሚገኘው መኖሪያ ቤቱ ደጃፍ ተሰባስበው ነበር።
የአደባባይ ተቃውሞዎችም በተለያዩ ኦሮሚያ አካባቢዎች ተቀስቅሰዋል። ተቃውሞዎቹ አመፅ በማስከተላቸው ሚዲያዎች “የቡድን ግጭት” ያሉትን አስከትሏል።
የኦሮሚያ አስተዳደርን በአግላይነት የሚወቅሱት በአዳማ ያሉ ነዋሪዎች ተቃውሞ በማድረግ ተቃውሞው ነውጥ በማስከተል ለነፍስ መጥፋት መንሥኤ ሆኗል።
ከጥቅምት 11 እስከ 13፣ በዚህ ብዙ ነፍስ ከቀጠፉ ነውጦች መካከል አንዱ በሆነው የነውጥ አዙሪት ሳቢያ ቢያንስ 86 ሰዎች በኦሮሚያ የተገደሉ ሲሆን፣ ብዙዎችም ቆስለዋል።
ከነውጡ በኋላ በማኅበራዊ ሚዲያዎች ሲዞሩ የነበሩ ምስሎች እና ቪዲዮዎች እንደሚያሳዩት፣ ኢትዮጵያውያን በሌሎች ኢትዮጵያውያን ላይ ፅንፍ የረገጠ ነውጥ እና ጭካኔን ማድረጋቸው ፍርሐት እና የቡድን ውጥረት አንሰራፍቷል።
ነውጡ በክልሉ ሲበረታ፣ ኢንተርኔት ላይ ደግሞ ትንታኔው እና ጥፋተኛውን የመበየን ግብግቡ ተጧጡፏል።
በዘውግ የተካረረው የኢትዮጵያ ማኅበራዊ ሚድያ ለነውጡ የተለያዩ ቅፅል ሥሞችን ሰጥተውታል። የአማራ ብሔርተኞች፣ የኢትዮጵያ ብሔርተኞች እና የኦርቶዶክስ ክርስትና እምነት ተከታዮች “የዘውግ ማፅዳት” እና “ጭፍጨፋ” እያሉ ሲገልጹት፣ የኦሮሞ እና ሲዳማ ብሔርተኞች ደግሞ “መንግሥት መር ነውጥ” ነው ብለውታል።
እነዚህ ትርጓሜዎች በተለይ በአማራ እና ኦሮሞ ልኂቃን መካከል በተዛባ እና በተሳሳተ መረጃ ሥም መለጣጠፎች አስከትሏል።
ጃዋርን በተጠያቂነት የሚፈርጁት ተቃዋሚዎቹ ጽሑፎችን፣ ምስሎችን እና ቀልዶችን በፌስቡክ፣ ትዊተር እና ዩቱዩብ በማሰራጨት ጃዋርን ተጠያቂ ሲያደርጉ ለነገ አይሉም።
ለእነርሱ፣ ጃዋር የግድያ ሙከራ እንደተደረገበት በሐሰት በማስመሰል እና ብሔርተኛ ስሜትን ሆነ ብሎ በመቀስስ ነውጡን አስከትሏልተለ።
በተጨማሪም፣ አንዱ በስዩም ተሾመ ጥቅምት 15 የተለጠፈው እና ከተጠለፈ ኢሜይል ተገኘ ነው የተባለው መረጃ ጃዋር መሐመድ የኢሕአዴግን ውሕደት በመቃወም ከሐወሓት አባላት ጋር በኦሮሚያ አመፅ ለመቀስስ አብሮ እንደሠራ ያወራል።
ነውጡ እና እልቂቱ የተከሰተው በጃዋር መሐመድ የፌስቡክ ጽሑፎች ሳቢያ ነው የሚሉት ተቃዋሚዎቹ፥ ትዊተር ላይ “#October2019massacre” በሚል ሐሽታግ መልዕክቶቻቸውን አስተጋብተዋል። ብዙ ጊዜ ለጃዋር በመራራት ወይም ደግሞ በምሥጢር አብረውት በመሥራት ከሚከወቅሷቸው ከጠቅላይ ሚኒስትር ዐቢይም ቁርጥ እርምጃ እንዲወሰድ ጥሪ አቅርበዋል።
የጃዋር ደጋፊዎች ደግሞ በበኩላቸው የኦሮሚያ ተቃውሞዎችን ጃዋርን ከግድያ ያተረፈ ድል አድርገው ሲያቀርቡ ሰልፈኞቹንም እንደጀግና ቆጥረዋቸዋል። እነርሱም በበኩላቸው ተጠያቂነቱን አማራ ብሔርተኞች እና ሌሎች የተቃዋሚ ድርጅቶች ላይ ለጥፈዋል።
በከፍተኛ ሁኔታ ከተሰራጩት የቪዲዮ መልዕክቶች በአንዱ ተቃዋሚዎች ዐቢይን “ሐበሻ” እያሉ ሲጠሯቸው ተስተውሏል። ሐበሻ የሚለን ቃል ኢትዮጵያውያንን ለመለየት የሚጠቅም ቢሆንም የኦሮሞ ብሔርተኞች ግን የኦሮሞን ጥቅም ኦሮሞ ላልሆኑ አሳልፎ የሚሰጥን ሰው ለመጥራት ይጠቀሙበታል።
ጃዋር በደጋፊው ማኅበረሰብ ውስጥ የተቃውሞ መሪ፣ የሚዲያ ኀላፊ እና የፖለቲካ ስልት ቀያሽ ተደርጎ ነው የሚታየው።
ፌስቡክ ላይ ባሉት 1.8 ሚሊየን ተከታዮች አማካይነት የጎዳና ላይ ተቃውሞዎችን መርቷል፣ ገንዘብ አሰባስቧል፣ በአንድ ወቅት በኢሕአዴግ የበላይ የነበረውን እና ማኅበራዊ ሚዲያን ከመዝጋቱም ባሻገር ብሎገሮችን አስሮ ያሰቃየውን ሕወሓት ለመጣል ከውስጥ ሰዎች መረጃ አሰባስቦበታል።
ያኔም ቢሆን፣ የኢትዮጵያ መንግሥት ጃዋርን ጨምሮ ሌሎች ተቃዋሚዎችን በተዛባ መረጃ ለማጥቃት እና ድጋፍ ለማሰባሰብ ማኅበራዊ ሚዲያን ተጠቅሟል። በርግጥ በማኅበራዊ ሚዲያ ለአሁኑ የመረጃ መዛባት ባሕል መሠረት የተጣለው በ2014 ነበር።
ለበርካታ ዓመታት፣ ተከፋይ የኢንተርኔት አስተያየት ሰጪዎች ገዢው ፓርቲንና ፖሊሲዎቹን የሚደግፉ እና ተቃዋሚዎችን የሚያጠቁ ጽሑፎችን ሲያበረክቱ ነበር።
እነዚህ አስተያየት ሰጪዎች ‘ኮተታም ካድሬ’ ወይም ሲጨመቅ ‘ኮካ’ የሚል ቅፅል ሥም ተሰጥቷቸው ነበር።
ኮካዎች በኢሕአዴግ ግንባር አባላት ሕዝባዊ አስተያየትን ለመከርከም የተቀጠሩ ናቸው።
ኮካዎች በኢሕአዴግ በተዘጋጁ ጽሑፎች እና ቀልዶች ዙሪያ በቀላሉ ይተባበሩ ነበር። ለምሳሌ ያክል የሕወሓት አባሉ ዶ/ር ቴድሮስ አድሃኖም ለዓለም የጤና ድርጅት ዳይሬክተር-ጄነራል ለመሆን ሲወዳደሩ ትልቅ ድጋፍ ያላቸው ለማስመሰል ፌስቡክ ላይ ያሉ ኮካዎችን አሰማርተዋል።
በተመሳሳይ፣ ጃዋር ኢሕአዴግ ውስጥ ተገልጦ ያላለቀውን መሬት አንቀጥቅጥ ለውጥ እየተጠቀመበት ነው። በራሱ እና የኦኤምኤን ፌስቡክ ገጽ፣ ከኢሕአዴግ ውስጥ ጥብቅ ምሥጢሮች እንደሚደርሱት በማቅረብ ጥንታኔ ያቀርባል።
ጽሑፎቹን የሚያቀርበው ያለምንም ጊዜ ዕቅድ ነው። አንዳንዴ በቀን በርካታ መረጃዎችን ይለቃል። ሌላ ጊዜ ደግሞ ምንም ሳይል ያልፋል። መረጃዎቹ የኦሮሞ ሕዝብን ፍላጎት፣ ብሶት እና ስጋት የሚያንፀባርቁ ናቸው ብሎ ያምናል።
የኦኤምኤን ፌስቡክ ገጽ አንድ ሚሊዮን ተከታዮች ያሉት ሲሆን ማኅበራዊ ሚዲያ ላይ በፍጥነት በርካታ ተከታዮችን እያፈራ ካሉ ገጾች መካከል አንዱ ነው።
ጃዋር የእርሱ መሆኑ በተረጋገጠው እና 1.8 ሚሊዮን ተከታዮች ባለው ፌስቡክ ገጹ የትኛውም ኢትዮጵያዊ የፖለቲካ ሰው አይፎካከረውም።
ማንነትን መነሻ ያደረጉ ግጭቶች የኢትዮጵያን የማህበራዊ ሚዲያ የሐሳብ ልዉዉጥ እንዴት ሊያጋግሉ እንደሚችል
የሚያጋጭ ይዘትን የሚቆሰቁስ የማህበራዊ ሚዲያ ግለሰቦች ሰራዊት
ከተለያዩ የምስራቅ አፍሪካ ሀገራት የተወጣጡ መሪዎች በታላቁ የኢትዮጵያ ቤተ-መንግስት ውስጥ የተሰራውን የአንድነት ፓርክ ምረቃ ስነ-ስርዓት ለማክበር በጥቅምት ወር 2019 ዓ.ም የሀገሪቷ ዋና ከተማ በሆነችው አዲስ አበባ ተገኝተው ነበር።
ይህ ፓርክ የለውጡ መሪ በሆኑት የኢትዮጵያ ጠቅላይ ሚኒስቴር ዶ/ር አብይ አሕመድ የግል ተነሳሽነት የተገነባ ሲሆን የኢትዮጵያን ታሪክ፣ ብሔር ብሔረሰብ እና ባህልን የሚያሳዩ ማዕከለ-ስዕላትን(galleries) አካቶ ይዟል።
በተጨማሪም የኢትዮጵያ ቀደምት ነገሥታት ከሆኑት፣ በድምሩ ለ70 ዓመታት በንግስና የቆዩትን የዳግማዊ አፄ ሚኒሊክ እና አፄ ኃይለስላሴን ባለቀለም የሰም ሀውልት ይዟል።
ይህ ፓርክ የሁሉም ኢትዮጵያኖችን ታሪክ ለማንፀባረቅ እንዲሁም የሀገሪቱን የተለያዩ ብሔር ብሔረሰቦች፣ሀይማኖቶች፣ባህሎች፣ታሪካዊ ቅርሶች እና ብርቅዬ እፅዋትና እንስሳትን ለማክበርና ለመዘከር ታልሞ የተዘጋጀ ነው።
ነገር ግን በማህበራዊ ሚዲያ የቀረቡ ዘገባዎች ምልከታ እንደሚያሳየው የፓርኩን መመረቅ ተከትሎ ፖለቲካና ዘር ተኮር የሆኑ አፀፋዎች፣ በተለይም በሁለቱ ታላላቅ የአማራና ኦሮሞ ብሔሮች መካከል በጎሳ መስመሮች ላይ ያረፉ እርስ በእርስ የሚደረጉ ትርክቶች ተስተናግደው ነበር።
በዚህ ክፍፍል በዋነኝነት ሁለቱ ቀደምት መሪዎች በነገስታት አልባሳት አጌጠውና በዙፋናቸው ተቀምጠው የሚያሳዩትን ሀውልቶች አስመልክቶ ሁለት ፅንፍ የያዙ ግብረ-መልሶች ይገኛሉ ። እነዚህም በኢትዮጵያ ፖለቲካ ውስጥ ሥር የሰደዱ የስህተት መስመሮችን የሚወክሉ ናቸው፡፡
የአፄ ኃይለ ስላሴ የሰም ሀውልት
ፎቶ፡ በኤዶም ካሳዬ
አብዛኛው የአማራ ብሔርተኞች በፕሮጀክቱ ደስተኞች ቢሆኑም ጥቂቶች ግን አብይ ራሱን እንደ ኦሮሞ ስለሚለይ ‘የአብይ ከንቱ ፕሮጀክት’ ሲሉ አጣጥለውታል።
ይህ በእንዲህ እንዳለ በርካታ የኦሮሞ ፖለቲከኞች እና ተሟጋቾች ቁጣቸውን አሰምተው የነበረ ሲሆን በተለይም በሁኔታው ተበሳጭቶ የነበረው ታዋቂው ተቃዋሚ ፖለቲከኛ ጃዋር መሐመድ ተጠቃሽ ነው።
አቶ ጃዋር ለዳግማዊ አፄ ሚኒሊክ እና አፄ ኃይለስላሴ ሀውልት ማሰራት ማለት በአፄዎቹ ስርዓት ስር ለተጨቆኑ ኦሮሞዎችና ሌሎች ብሔሮች ስደብ ነው ሲል ተናግሯል።
ዳግማዊ አፄ ሚኒሊክ ሀገሪቷን በለውጥ ጎዳና ያስኬዱ የመጀመሪያው ዘመናዊ የኢትዮጵያ ንጉስ ተደርገው በሰፊው ይወሰዳሉ።
እሳቸውም የነፃነት እና የይቅርታ ምልክት ተደርገውም ክብር የሚሰጣቸው ቢሆንም በሌላ በኩል የደቡብ ክልል ነዋሪዎችን ከመሬታቸው በማፈናቀል አማርኛ ቋንቋና ክርስትናን የታደለ ልዩ መብት ሰጥተዋል ተብለውም ይወቀሳሉ።
በቀጣዩ ቀን አቶ ጃዋር የፖለቲካ አርበኛና የኦሮሞ ነፃነት ግንባር (ኦነግ) መስራች አባል ከሆኑት ከአቶ ሌንጮ ለታ ጋር በመሆን የአኖሌ የሰማዕታትን የመታሰቢያ ሀውልት ለመጎብኘት ስፋት ባላት ኦሮሚያ ክልል ውስጥ ወደምትገኘው ማዕከላዊ ምስራቅ ሄጦሣ አውራጃ ተጉዘው ነበር። ይህ ስፍራ በ19ኛው ክ/ዘመን መገባደጃ የኦሮሞ ህዝብ በዳግማዊ አፄ ሚኒሊክ የደረሰባቸውን ለብዙ ጊዜ የቆየ የጭካኔ ግድያዎች፣ የባህል መገለል፣ የአባቶቻቸውን መሬት ማጣትና በደል የሚያመለክት ታሪካዊ ቦታ ነው።
ከሳምንታት በኋላ ጃዋር በቴሌቪዥን በሰጠው ቃለ መጠይቅ እንዲህ ሲል ተናግሮ ነበር።
ይህ የአንድ ጊዜ ጉዳይ አልነበረም።
ዶ/ር አብይ በመጋቢት ወር 2010 ዓ.ም ወደስልጣን መጥተው የ27 ዓመታትን የጭቆና ቀንበር ካስወገዱ በኋላ በማህበራዊ ሚዲያ ላይ ግጭት በለበሱ ቋንቋዎች ስለተለያዩ ጉዳዮች ማለትም ታሪካዊ ክስተቶችን፣ ባንዲራን፣ ፖለቲካዊ ተቃውሞን፣ ታሪካዊ ሀውልቶችን እና ስለ ቀደምት መሪዎች የተነሱት አርዕስቶች ሰፊውን ቦታ መያዝ ጀምረው ነበር።
ይህም ተደጋጋሚ ሂደት ነው።
በአጭሩ የሚሆነው አንዲህ ነው፤ አንድ የመንግስት ባለስልጣን፣ የተቃዋሚ መሪ፣ ጋዜጠኛ ወይም ዝነኛ ግለሰብ አንድን በታሪክ ታዋቂ የሆነን ሰው አስመልክቶ አስተያየት ይሰጣል።
ለምሳሌ በአንድ ታዋቂ የማህበራዊ ሚዲያ መድረክ ላይ ስለ ዳግማዊ አፄ ሚኒሊክ ቢጻፍ በደቂቃዎች ውስጥ ማህበራዊ ሚዲያው በመቶዎች በሚቆጠሩ የድጋፍና የተቃውሞ ምላሾች ይሞላል።
እነዚህ ባህልን መሰረት ያደረጉ እሰጥ-አገባዎች በማህበራዊ ሚዲያ በተለያዩ ብሔሮች በተለይም በምሁሮቻቸው መካከል ቂም የተሞላ ድባብ እንዲጠነክር ያደርጋሉ።
እነዚህ ጥቃቶች አንዱ የብሔር ቡድን በሌላው ፀብ ምክንያት ለመጥፋት አደጋ ተጋልጧል የሚል ስሜት ስር አንዲሰድ ይዳርጋሉ።
ከመጋቢት 2018 ዓ.ም በኋላ በሀገሪቱ በፍጥነት እየተለወጠ የመጣው የሚዲያ ስነ-ምህዳር ውጤት አንድ አካል የሆኑትና በስፋት ወደ ህዝብ የመጡት የቴሌቪዥን ጣቢያዎች ይህንን ክፍፍል ሲያስተጋቡና ሲያጋግሉ፣ ክፉ መዘዞችንም አስከትለዋል።
ለምሳሌ አቶ ጃዋር ጥቅምት 2019 ዓ.ም ላይ የመንግስት ሀላፊዎች የግድያ ሙከራ ሊያደርጉበት እንዳሴሩ በፌስቡክ ገፁ ላይ መግለፁን ተከትሎ በኦሮሚያ ክልል የጋራ ጥቃት ተቀስቅሶ ነበር።
በሰኔ 2019 ዓ.ም በአማራ ክልል የተደረገው የመፈንቅለ-መንግስት ሴራ ከፅንፈኞች የማህበራዊ ሚዲያ ትርክት ጋር በመደበኛነት የተገናኘ ሊሆን ይችላል።
የፌስቡክ እና ዩቲውብ ተጠቃሚ ግለሰቦች፣ የመንግስት ደጋፊዎች፣ ተቃዋሚዎች፣ የፖለቲካ ፓርቲዎች እና የዲያስፖራ ጋዜጠኞች በብዙ ጉዳዮች ላይ ከጅማሬውም በተወሳሰበው፣ ግራ በሚያጋባው እና በተጋጋለው የማህበራዊ ሚዲያ ድባብ ላይ ፀብ አቀጣጣይ መረጃዎችን በመዝራት በተደጋጋሚ ይሳተፋሉ። ይህንንም በአብዛኛው ለራሳቸው ዓላማ ድጋፍ የማግኛ መንገድ አድርገው ይጠቀሙበታል።
ሁለት የተቃዋሚ መሪዎች ድጋፍን እንዴት ሊቆሰቁሱ እንደሚችሉ
ሁለቱ የተቃዋሚ መሪዎች ማለትም የኦሮሞ ፌደራሊስት ኮንግረስ(ኦፌኮ) አባል የሆነው አቶ ጃዋር መሐመድ እና የቀድሞ የፖለቲካ እስረኛ እና በቅርብ የተቋቋመው የባልደራስ ለእውነተኛ ዲሞክራሲ ፖለቲካ ፓርቲ ሊቀ-መንበር የሆነው አቶ እስክንድር ነጋ የበለጠ ድጋፍን ለማግኘት ማህበራዊ ሚዲያን የሚጠቀሙበት መንገድ ጎልተው እንዲወጡ ያደርጋቸዋል።
አቶ ጃዋር ወደ 1.9 ሚሊዮን የሚጠጉ የፌስቡክ ተከታዮች ያሉት ሲሆን አብዛኛዎቹም ጉጉ ወይም ቀናተኛ ደጋፊዎች ናቸው። እሱም ራሱን የኦሮሞ ጥቅም ተሟጋች አድርጎ ያስቀምጣል።
ብዙ ተከታዮቹ የሆኑት ቄሮ የተሰኙት የኦሮሞ ወጣቶች እንቅስቃሴ ከፍተኛ አስፈላጊነት እንዳላቸው በጥብቅ ይናገራል ። በአጠቃላይም እንደ መሪያቸው ይገለፃል።
በሌላ በኩል እስክንድር ትዊተርን በይበልጥ ድጋፉን የማሳደጊያ መንገድ አድርጎ ይጠቀምበታል።
ምንም እንኳን ትዊተርን ዘግይቶ ቢቀላቀልም ብዙ ተከታዮችን በሚገባ ማፍራት ችሏል። የሚሰጣቸው (ላልቶ ይነበብ) አስተያየቶችም ብዙ ጊዜ ከተቃዋሚዎች ቁጣና ንዴት ያዘሉ አፀፋዎችን ሲያስከትሉ ይስተዋላል።
የተንቀሳቃሽ ስልኮችና የተንቀሳቃሽ ስልክ ትስስር እየጨመረ በመጣበት በዚህ ጊዜ ይህንን መድረክ መቀበሉ ፖለቲካዊ አንድምታ እንዳለው ተደርጎ ይወሰዳል።
የትዊተር ገፁን በመደበኛነት የቄሮ አባላት በኦሮሚያ ክልል ውስጥ የሚገኙ አናሳ የሀይማኖት እና የብሔር ቡድኖች ላይ ላይ የዘር ማጥፋት ወንጀል ፈፅመዋል በማለት ለመወንጀል ይጠቀምበታል።
ይህ ለቄሮ ያለው ምልከታ በሺዎች በሚቆጠሩ የአማራ ብሄርተኞች አና የኢትዮጵያ ኦርቶዶክስ ተዋሕዶ አማኝ በሆኑ ግለሰቦች የትዊተር አካውንት መልሶ ይስተጋባል።
ምንም እንኳን ጃዋር እና እስክንድር ሁለት የተለያዩ የማህበራዊ ሚዲያ መድረኮች (platforms) ማለትም ፌስቡክና ትዊተርን ቢቆጣጠሩም አሉታዊ የሆነ ‘ኬሚስትሪያቸው’ ግን እኩል ግልጽ ሆኖ የሚያይ ነው።
ሁለቱም በከፍተኛ ሁኔታ የሚቃረኑ ዕይታዎችን ያንፀባርቃሉ። ለምሳሌ፤ የኢትዮጵያ ፌደራላዊ መዋቅርን፣ የኢትዮጵያ ዋና ከተማና የብዙ ብሔር ብሔረሰቦች መኖሪያ እንዲሁም በኦሮሚያ ድንበር ውስጥ የምትገኘው የአዲስ አበባ ከተማን ህጋዊ ሁኔታ፣ የዳግማዊ አፄ ሚኒሊክን ታሪክ እና የኢትዮጵያ ህገ-መንግስትን አስመልክቶ ያሉ ጉዳዮች ላይ የሚቃረኑ አቋሞችን ይገልፃሉ።
እነዚህ ግለሰቦች ከደጋፊዎቻቸው ጋር ያላቸውን የቀደመ ጠንካራ ግንኙነት በማህበራዊ ሚዲያው በኩል ይበልጡን ማጠንከር ይፈልጋሉ።
በፌስቡክና ትዊተር የሚያገኙት ምላሾች ፣ አስተያየቶች እና ማጋራቶች(retweets and shares) ከሌሎች ተቃዋሚዎች በእጅጉ የሚልቅ ነው።
እናም በመካከላቸው ላሉት ልዩነቶች ሁሉ አሳሳች መረጃዎችን በሀገሪቱ የመረጃ ስነ-ምህዳር ውስጥ በማሰራጨት የየራሳቸው ድርሻ ይጫወታሉ።
አቶ እሰክንድር ብዙ ጊዜ ስለ ኢትዮጵያ ልዩነቶች፣ የታሪካዊ ስፈራዎችን ውድመት እና በተለይም በኦሮሚያ ክልል ስለተፈፀሙ የጥፋት ጉዳዮችን በማጋነን ሌላ መልክ በመስጠት አዙሮ ያስቀምጣል።
ለምሳሌ ከዚህ በታች በሚታየው ትዊት፣ እስክንድር አማርኛ ቋንቋ ከአፍሪካ ህብረት የስራ ቋንቋ መካከል አንዱ ሆኖ መመረጡን ቢያሰፍርም አማርኛ ቋንቋ ግን የስራ ቋንቋ ሆኖ በጭራሽ ተመርጦ አያውቅም።
ከመስከረም 2018 ዓ.ም ጀምሮ ሁለቱም ተቃዋሚዎች በረዥም የትግል ጎዞ ውስጥ የቆዩ ሲሆን በተለይም በቅርቡ በሕዳር 2019 ዓ.ም ሁለቱም በኢትዮጵያ ላሏቸው የፖለቲካ ፕሮጀክቶች ከኢትዮጵያ ዲያስፖራ አባላት ገንዘብ ለማሰባሰብ ወደ አሜሪካ ጉዞ ማድረጋቸው ያላቸውን ፉክክር አሳይቷል።
በአሜሪካ በነበራቸው ጉዞ ወቅት በደጋፊዎቻቸው መካከል የነበረው የአይጥና ድመት ጨዋታ በሁለቱ ተቃራኒ ወገኖች መካከል ያለውን ውጥረት በሚገባ ያሳየ አጋጣሚ ነው።
የአቶ ጃዋር ጉብኝት በርካታ የሁከት ቀናቶች የተስተናገዱበት ነበር። በፌስቡክ ገፁ ላይ ያቀረበው ውንጀላ በደጋፊዎቹ ዘንድ የጫረው በርካታ ስሜቶች በአዲስ አበባ በሚገኘው መኖሪያ ቤቱ በር ላይ እንዲሰበሰቡ በማድረግ የጀመረ ሲሆን በኦሮሚያ ክልል የጋራ አመፅ በመስፋፋቱ ምክንያት የ86 ሰዎች ህይወት እንዲያልፍም ምክንያት ሆኖ ነበር።
ተቃዋሚዎቹ ለ86 ሰዎች ሞት ምክንያት የሆነው የእርሱ የፌስቡክ ልጥፍ(post) ነው ይላሉ። አቶ እስክንድርም በተለየ ሁኔታ ሀላፊነቱን ወደ አቶ ጃዋር ጠቁሟል።
ይሁን እንጂ አቶ ጃዋር የእሱ ፌስቡክ ልጥፍ(post) ከተነሳው ግጭት ጋር የሚያገናኘው ነገር እንደሌለ አስተባብሎ ይልቁንም የሱ ተግባር የከፋ ግጭት እንዳይፈጠር እንዳደረገ ይናገራል።
በመላው አሜሪካ ጉዞ ባደረገበት ወቅት ደጋፊዎቹ የኦሮሞ ህዝቦች በብዛት በሚኖሩባቸው የተለያዩ ከተማዎች ውስጥ የአዳራሽ ስብሰባዎችን በማስተባበርና ገንዘብ በማሰባሰብ አንድነታቸውን አሳይተዋል።
በአብዛኛው የአቶ እስክንድር ደጋፊ የሆኑ የአቶ ጃዋር ተቃዋሚዎች በአሜሪካ የተደረገውን የከተማ አዳራሽ ስብሰባዎችን በመቃወም ተከታታይ ተቋውሞችን አካሂደው ነበር።
ልክ እንደ አቶ እስክንድር ሁሉ አቶ ጃዋርም አጠያያቂ የማሳመን ዘዴዎችን የመጠቀም ልማድ አለው። ብዙ ጊዜም የአማራ ባለስልጣናትን የአፄዎችን ዘመን አፍቃሪ ናቸው፤ አንዲሁም በአማራ ክልል በአናሳ ብሔሮች ላይ የሚያነጣጥር ጥቃትንም ይፈፅማሉ በማለት ይወቅሳቸዋል።
የአሜሪካ ጉዞውን አጠናቆ ከተመለሰ በኋላ የአማራ ክልላዊ መንግስት ባለስልጣናትን በጥላቻ የተሞላ፣ አሳፋሪ የሁከት ዘመቻን አደራጅተዋል፤ እንዲሁም የገንዘብ ድጋፍ አድርገዋል የሚል ወቀሳ አቅርቦ ነበር።
ለወቀሳው ማስረጃ ይሆነውም ዘንድ የአማራ ክልላዊ መንግስት ከፍተኛ ባለስልጣን የሆኑት አቶ ዮሐንስ ቧያሌው እና ዲያስፖራ የማህበራዊ ሚዲያ ተጠቃሚ የሆነው፣ ስድብ እና ፀብ ቃስቃሽ ሀሳቦች በማንሳት ከሚታወቀው ዮኒ ማኛ ጋር የተነሱትን ፎቶ ከፅሁፉ ጋር አያይዞ አቅርቦ ነበር።
ይህ ሙከራ የአማራ ክልል ሀላፊዎች ከተቃውሞዎቹ በአንዱ ላይ ታይቶ ከነበረው ከዮኒ ማኛ ጋር አብረው ሰርተዋል የሚል ስሜት ለመፍጠር ነበር።
አንዳንድ ተቃዋሚ ሰልፈኞች የኦሮሞ ተወላጆችን በግልፅ በፀያፍ ቃላት ሲጠሯቸው የነበረ ቢሆንም እነዚህ ተቃውሞዎች በትክክልም በኢትዮጵያ ባለስልጣናት መዘጋጀታቸውን እና በገንዘብ መደገፋቸውን የሚያሳይ ማስረጃ የለም።
የፅንፈኝነት ስሜት በሙዚቃዎች ውስጥ
እስካሁን ድረስ ፀብ ቀስቃሽ መልዕክቶች ሲሰራጩባቸው የነበሩ መንገዶች ፅሁፎች፣ ሚሞች(memes)፣ አጫጭር ክሊፖች፣ ግራፊክስና ስዕሎች ነበሩ። አሁን ግን ማህበራዊ ሚዲያ በስፋት ካደገ በኋላ የብሔር ሽኩቻ ውጥረት ወደ ዩቲውብ ቪዲዎች ተስፋፍቷል።
ብዛት ባላቸው የኦሮምኛና የአማርኛ መዚቃ ቪዲዮች ላይ ዘፋኞች የብሔር ትርክትን የሚያንፀባርቁ፣ የራሳቸውን ወገን የበላይ አድርገው የሚስሉና አንዳንዴም ከሌላው ወገን ጋር ፀብን የሚቀሰቅሱ መልዕክቶችን ሲያስተላልፉ ይደመጣሉ።
ከብዙዎቹ ዘፈኖች መካከል አንዳንዶቹ የሀገር መሬት፣ባንዲራ እና የድሮ ታሪኮች ላይ ትኩረት ያደርጋሉ። ዳግማዊ አፄ ሚኒሊክን እንደ ነፃ አውጪ ወይንም እንደ ጭራቅ ማውገዝ ለረጅም ጊዜ ሲደጋገም የቆየ ገጽታ ነው።
በእርግጥ በዳግማዊ አፄ ሚኒሊክ ወታደሮች የተፈፀሙትን ጭፈጨፋዎች ለማሳየት በ2005 ዓ.ም የተከፈተ የፌስቡክ ገፅ ይገኛል።
ነገር ግን የአንድነት ፓርክ መከፈት የመንግስት ሀላፊዎችን የዘር ምንጭ አስመልክቶ ብዙ የኦሮምኛ የሙዚቃ ቪዲዮዎች እንዲሰሩ አነሳስቶ ነበር።
አንድነት ፓርክ የአብይ ፕሮጀክት ስለሆነም አንዳንዶቹ ዘፈኖች ዶ/ር አብይ ዳግማዊ አፄ ሚኒሊክን በማክበር ብሔሩን የካደ እንደሆነ አድርገው ይገልፁታል።አንዱ ዘፈን ብሔሩን አሳልፎ የሰጠ ከሃዲ አድርጎ ሲገልፀው፣ ሌላው ደግሞ ከነጭራሹም ኦሮሞ መሆኑን ጥያቄ ውስጥ ይከታል።
የአፋን ኦሮሞ ዘፋኝ የሆነው ጫላ ደገፋ ዶ/ር አብይ ያለፉ ነገስታትን በማወደሱ ምክንያት ብሔሩን የካደ ነው ብሎ ይወቅሰዋል። እንደ ጭራቅ ለሚገልፃቸው ዳግማዊ አፄ ሚኒሊክ ተብሎ የተሰራውን ሀውልትም ይቃወማል።
በተመሳሳይ ቪዲዮ ኦሮሞ ነጻነት ግንባር(ኦነግ) ‘የኦሮሞ ህዝብ ነጻነት ትግልን በፅናት ያስቀጠሉ ጀግኖች’ በማለት ያለውን አክብሮት ይገልጻል።
ይህ በእንዲህ እንዳለ የአማርኛ ቋንቋ ዘፋኞች ደግሞ ዳግማዊ አፄ ሚኒሊክን የአንድነት እና የነፃነት ተምሳሌት አድርገው ይገልጿቸዋል።
ታዋቂነትን እያተረፈ የመጣው የአማርኛ ሙዚቀኛ ዳኜ ዋሌ በአንድ ሙዚቃ ቪዲዮው ላይ ጠመንጃውን ይዞ በካሜራው ፊት በማወዛወዝ ጀግንነቱን የወረሰው አባት ብሎ ከሚገልፃቸው ዳግማዊ አፄ ሚኒልክ እንደሆነ ይናገራል።
‘ወይ ፍንክች’ በተሰኘ የሙዚቃ ቪዲዮ ባህላዊ አልባሳት የለበሱና ጠመንጃ የታጠቁ ብዙ ሰዎች የኢትዮጵያን ባንዲራ እያውለበለቡ መሬቱን በእልህ ሲረግጡት ይታያል። የሚያጋሳ አንበሳም የቪዲዮው ማጀቢያ ሆኖ ቀርቧል።
እነዚህ የሙዚቃ ቪዲዮዎች በዩቲውብ ላይ ብዛት ያላቸው ተመልካቾችን ያፈሩ ሲሆን የዘር ግጭትን እያቀጣጠሉ በዛውም ከዩቲውብ የሚገኝ ዶላርን ያጭዳሉ።
